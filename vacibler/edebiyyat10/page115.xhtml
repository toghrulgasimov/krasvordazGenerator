<?xml version="1.0" encoding="UTF-8"?>
<!DOCTYPE html>
<html xmlns="http://www.w3.org/1999/xhtml" xml:lang="en">
<!--
  Ədəbiyyat - 10






  Copyright © The Ministry of Education, Baku 2014. All rights reserved.

  The story and all images are copyrighted property of The Ministry of Education of the Azerbaijan Rebublic with all rights reserved.
  Use and/or duplication is not permitted without written permission from Ministry of Education of the Azerbaijan Rebublic.

-->
<head>

    <meta name="viewport" content="width=750, height=1000"/>
    <title>Ədəbiyyat - 10</title>

    <!-- styles -->
    <link rel="stylesheet" href="../../assets/bootstrap-3.2.0/css/bootstrap.min.css"/>
    <link rel="stylesheet" href="../../assets/css/main.css?v=6"/>

    <!-- scripts -->
    <script src="../../assets/js/jquery.js"></script>
    <link rel="stylesheet" href="../../assets/js/idangerous.swiper/idangerous.swiper.css"/>
    <script src="../../assets/js/lightbox/lightbox.min.js"></script>
    <link rel="stylesheet" href="../../assets/js/lightbox/lightbox.css"/>
    <script src="../../assets/js/idangerous.swiper/idangerous.swiper.js"></script>
    <script src="../../assets/js/main.js"></script>

</head>
<body><script src="../../assets/js/google.js"></script>

<!-- page -->
<div class="container">

    <div class="row">
        <div class="col-xs-12">

            <p>“Məclisi-üns”ü hamiliyə götürməklə onun fəaliyyətinə daha səmərəli istiqamət verən Xurşidbanu Natəvanın zərif duyğuları əks etdirən əsərləri müasirləri və məclis üzvləri tərəfindən yüksək dəyərləndirilirdi. Onun şeirlərində lirik qəhrəmanın məhəbbət, sədaqət duyğuları (“Dilbəra, dərdi-dilimdən...”), daxili dünyası (“Ey dust”, “Xudahafiz”), təbiət gözəllikləri, humanist ideyalar (“Bülbül”, “Bənövşə”) tərənnüm edilirdi. “Dilbəra, dərdi-dilimdən” qəzəlində lirik qəhrəman vüsal arzusu ilə yaşayır, arzusuna çata bilmədiyi üçün əzab çəkir. Hicran qəmindən könül mülkü viran olsa da, məhəbbətindən dönmür, hər cür fədakarlığa hazır olduğunu bəyan edirdi.</p>
            <p class="no e-pl18">
                Dilbəra, dərdi-dilimdən belə ünvan etdim <br/>
                Ki, qəmi-hicrdə dil mülkünü viran etdim. <br/>
                Eşq sultanı mənim qətlimə fərman gətirib, <br/>
                Etmədim tərki-vəfa, taəti-fərman etdim.
            </p>
            <div class="e-panel-border-l-green image-right">
                <p class="no e-mb0">Realist ədəbiyyat hansı bədii formalarda yaradılırdı?</p>
            </div>
            <p class="e-paragraph-fix-1">XIX yüzilliyin ədəbiyyatı forma zənginliyi ilə də seçilir. Bu dovrdə yaranan ədəbıyyatımızda mövcud ədəbi növ və janrların,
                demək olar ki, hamısından istifadə olunmuşdur. Lakin məzmunca yeniləşən ədəbiyyat həm də təzə forma tələb edirdi və bunun axtarışında idi.</p>
            <p class="e-paragraph-fix-1">Bu baxımdan İsmayıl bəy Qutqaşınlının yaradıcılığı diqqəti cəlb edir. Onun bədii irsindən “Rəşid bəy və Səadət xanım” və “Səfərnamə” əsərləri qalmışdır. Yeni tipli bədii nəsr nümunəsi olan “Rəşid bəy və Səadət xanım” hekayəsi 1835-ci ildə Varşavada kitab halında fransız dilində nəşr olunmuşdur. Yüksək təbəqəyə məxsus iki gəncin - Rəşid bəylə Səadət xanımın məhəbbət macərasından bəhs edən əsərdə dövrün ailə-məişət məsələlərinə toxunulur, orta əsr adət-ənənələri, köhnəlik, mühafizəkarlıq, qadın əsarəti tənqid olunur. Yazıçı məhəbbət mövzusunda yazdığı bu hekayədə azad sevgi, qarşılıqlı məhəbbət əsasında ailə qurmaq ideyasını təbliğ edir.</p>
            <p class="e-paragraph-fix-1">Bu əsrdə satiranın ilk nümunələrini yaradan sənətkarlar xalq şeri üslubunda yazdıqları əsərlərdə bədii düşüncələrini ustalıqla çatdıra bilmişdilər. Seyid Əzim Şirvani isə klassik şeirin əsasında kəskin satirik əsərlərini yaratmışdır. Lakin 50-60-cı illərdə ədəbiyyatımızda realist istiqamətin güclənməsi onun nəzəriyyəsinin və janrlarının yaradılmasını ciddi vəzifə kimi irəli sürürdü. Ədəbiyyatın mövzu baxımından gündən-günə genişlənməsi, ictimai satiranın dərinləşməsi və s. bu vəzifənin yerinə yetirilməsini zərurətə çevirirdi. Bu zərurəti ilk duyan, elmi və bədii yaradıcılığı ilə vətəninə, xalqına misilsiz xidmət edən <em>Mirzə Fətəli Axundzadə</em> oldu. O, maarifçilik ideyalarını əks etdirən altı komediyası ilə ədəbiyyatımızda dramaturgiyamızın, “Aldanmış kəvakib” əsəri ilə povest janrının əsasını qoydu.</p>
            <p class="e-paragraph-fix-1">Mirzə Fətəli əsrin bəlalarını, eyiblərini iti realist qələmi ilə komediyalarında kəskin tənqid edir, satiranı uğurla dramaturgiya və nəsrə köçürürdü.</p>
            <p>Əsrin sonlarında M.F.Axundzadə ədəbi məktəbini uğurla davam və inkişaf etdirən Nəcəf bəy Vəzirov, Əbdürrəhim bəy Haqverdiyev, Nəriman Nərimanov, Cəlil Məmmədquluzadə və b. sənətkarlar fəaliyyətə başladılar.</p>

        </div>

    </div>

</div>
<!--/page end -->

</body>
</html>
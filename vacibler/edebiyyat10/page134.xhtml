<?xml version="1.0" encoding="UTF-8"?>
<!DOCTYPE html>
<html xmlns="http://www.w3.org/1999/xhtml" xml:lang="en">
<!--
  Ədəbiyyat - 10






  Copyright © The Ministry of Education, Baku 2014. All rights reserved.

  The story and all images are copyrighted property of The Ministry of Education of the Azerbaijan Rebublic with all rights reserved.
  Use and/or duplication is not permitted without written permission from Ministry of Education of the Azerbaijan Rebublic.

-->
<head>

    <meta name="viewport" content="width=750, height=1000"/>
    <title>Ədəbiyyat - 10</title>

    <!-- styles -->
    <link rel="stylesheet" href="../../assets/bootstrap-3.2.0/css/bootstrap.min.css"/>
    <link rel="stylesheet" href="../../assets/css/main.css?v=6"/>

    <!-- scripts -->
    <script src="../../assets/js/jquery.js"></script>
    <link rel="stylesheet" href="../../assets/js/idangerous.swiper/idangerous.swiper.css"/>
    <script src="../../assets/js/lightbox/lightbox.min.js"></script>
    <link rel="stylesheet" href="../../assets/js/lightbox/lightbox.css"/>
    <script src="../../assets/js/idangerous.swiper/idangerous.swiper.js"></script>
    <script src="../../assets/js/main.js"></script>

</head>
<body><script src="../../assets/js/google.js"></script>

<!-- page -->
<div class="container">

    <div class="row">
        <div class="col-xs-12">

            <p class="e-paragraph-fix-1">M ü s y ö &#160; J o r d a n <em>(qaim bir səs ilə, təngnəfəs)</em>. Xanım, gərək bu saatda onlar duralar. Mən gedirəm, dayana bilmənəm. Heyif sənə, Paris, heyif sənə Tülyeri, heyif sənə, gözəl paytaxt, gözəl səltənət! Fransa bədbəxt oldu! Dimaj, Paris! Mon diyö! Mon diyö!</p>
            <p class="e-paragraph-fix-1">Ş ə h r ə b a n u &#160; x a n ı m. Həkim-sahib, nə var, nə olub?</p>
            <p class="e-paragraph-fix-1">M ü s y ö &#160; J o r d a n. Paris dağıldı, Tülyeri yıxıldı, Fransa xarab oldu. Dimaj Paris! Dimaj Tülyeri!</p>
            <p class="e-paragraph-fix-1">Ş ə h r ə b a n u &#160; x a n ı m. Allah, sənə şükür, yəni, Allah, dərdini əsirgə!</p>
            <p class="e-paragraph-fix-1">M ü s y ö &#160; J o r d a n. Gözəl şəhər, gözəl səltənət! Bir türfətüleyndə viran, kəan ləm-yəkün olubdur. Ağıl kəsmir ki, bu necə işdir, bu necə sehrdir! Setefre, mon diyö, mon diyö!</p>
            <p>Ş ə h r ə b a n u &#160; x a n ı m. Bu necə sehrdir? Məhər sehr ilə Paris yıxılıb? Nə deyirsiniz, həkim-sahib?</p>
            <p>M ü s y ö &#160; J o r d a n. Əlbəttə, sehrdi, mat qalmalı işdir. Bir türfətüleyndə qəflətən Paris xarab olubdur.</p>
            <p class="no text-center e-italic">
                Bu halda qalmaqaldan Hatəmxan ağa və Şahbaz bəy yatdıqları <br/>damdan yuxudan oyanıb, köynəkcək müsyö Jordanın səsinə yüyürürlər.
            </p>
            <p class="e-paragraph-fix-1">M ü s y ö &#160; J o r d a n. (onları görən kimi). Ax, gəldiniz! Hatəmxan ağa, Şahbaz bəy, sizi tarı, tez mənə at hazır edin, gərək bu saatda gedəm, dayana bilmənəm, özünüz də atlanın, məni Arazdan keçirdin, qayıdın!</p>
            <p class="e-paragraph-fix-1">H a t ə m x a n &#160; a ğ a <em>(heyrətlə)</em>. Həkim-sahib, nə vaqe olubdur? Belə tələsik getməyə səbəb nədir?</p>
            <p class="e-paragraph-fix-1">M ü s y ö &#160; J o r d a n <em>(qaim səs ilə)</em>. Paris dağılıb, Tülyeri yıxılıb, Fransanın səltənəti pozulub, kral avara düşüb. Bu saatda Təbrizdə oturan ingilis konsulundan sizin divanbəyiniz mənə kağız yetirdi; konsul bu əhvalatı bildirəndən sonra yazır ki, Londona vacibi kağızlar ilə bu saat çapar gedir. Arazın kənarında mənə müntəzirdir. On iki saatadək gərək mən özümü ona yetirəm. Əgər təxir etsəm, çapar gedər, sonra mən özümü tezliklə yalqız krala çatdıra bilmənəm. Lui Filipp ingilisə qaçıbdır. Mon diyö, mon diyö!</p>
            <p class="e-paragraph-fix-1">H a t ə m x a n &#160; a ğ a <em>(təhəyyür ilə)</em>. Həkim-sahib, Parisi kim dağıdıbdır, kim yıxıbdır?</p>
            <p class="e-paragraph-fix-1">M ü s y ö &#160; J o r d a n (iztirabla). Şəyatinlər, əcinnələr, divlər, ifritələr, bəd əməllər. Hansını deyim! Aman, Hatəmxan ağa, at hazır edin, dayanmaq mümkün deyil!</p>
            <p class="e-paragraph-fix-1">Ş ə h r ə b a n u &#160; x a n ı m <em>( üzünü müsyö Jordana tutub )</em>. Həkim-sahib, bizim Şahbazı da aparırsınızmı?</p>
            <p class="e-paragraph-fix-1">M ü s y ö &#160; J o r d a n. Nə söyləyirsiniz, xanım, özüm başımı qoymağa yer tapmıram. Şahbazı hara aparacağam! Hatəmxan ağa, amandır, tez olsun, atlanın, məni ötürün! Gərək səhərdən Araz qırağına çatam.</p>
            <p>Hatəmxan ağa. Şahbaz, gəl gedək, görək necə edirik, bu necə iş idi oldu?</p>
            <p class="no text-center e-italic">
                Hər ikisi damdan çıxır, dallarınca müsyö Jordan, onlardan sonra yavaş, <br/>pərdənin dalısından dərviş Məstəli şah xurcun çiynində çıxır, gözdən itir. <br/>
                Pərdə salınır, tamaşa tamam olur.
            </p>

        </div>

    </div>

</div>
<!--/page end -->

</body>
</html>
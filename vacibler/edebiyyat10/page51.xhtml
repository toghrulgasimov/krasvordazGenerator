<?xml version="1.0" encoding="UTF-8"?>
<!DOCTYPE html>
<html xmlns="http://www.w3.org/1999/xhtml" xml:lang="en">
<!--
  Ədəbiyyat - 10






  Copyright © The Ministry of Education, Baku 2014. All rights reserved.

  The story and all images are copyrighted property of The Ministry of Education of the Azerbaijan Rebublic with all rights reserved.
  Use and/or duplication is not permitted without written permission from Ministry of Education of the Azerbaijan Rebublic.

-->
<head>

    <meta name="viewport" content="width=750, height=1000"/>
    <title>Ədəbiyyat - 10</title>

    <!-- styles -->
    <link rel="stylesheet" href="../../assets/bootstrap-3.2.0/css/bootstrap.min.css"/>
    <link rel="stylesheet" href="../../assets/css/main.css?v=6"/>

    <!-- scripts -->
    <script src="../../assets/js/jquery.js"></script>
    <link rel="stylesheet" href="../../assets/js/idangerous.swiper/idangerous.swiper.css"/>
    <script src="../../assets/js/lightbox/lightbox.min.js"></script>
    <link rel="stylesheet" href="../../assets/js/lightbox/lightbox.css"/>
    <script src="../../assets/js/idangerous.swiper/idangerous.swiper.js"></script>
    <script src="../../assets/js/main.js"></script>

</head>
<body><script src="../../assets/js/google.js"></script>

<!-- page -->
<div class="container">

    <div class="row">
        <div class="col-xs-12">

            <p class="no e-paragraph-fix-1">Qonşu ölkələri işğal edən, var-dövlətini talan edən bu amansız şah öz əməllərinin qurbanı olur.</p>

            <div class="e-panel-border-l-green image-right">
                <p class="no e-mb0">Poemanın maraqla oxunmasına səbəb nədir? Onu mənzum roman adlandırmaq olarmı?</p>
            </div>

            <p class="e-paragraph-fix-1">Nizaminin bütün əsərləri kimi bu poeması da yüzillər boyu maraqla oxunmuş, araşdırılmış, başqa dillərə tərcümə edilmiş, insanların rəğbətini qazanmışdır. Əlbəttə, bunun səbəbi çoxdur. Ən mühümü isə intibah dövrünün böyük sənətkarı olan Nizaminin milli və bəşəri dəyərləri öz humanist idealları ilə zənginləşdirməsidir. İnsan, onun azadlığı, ləyaqəti və mənalı ömrü, cəmiyyətin mənəvi kamilliyi, tərbiyəvi-əxlaqi dəyərlərin qorunub saxlanması, ictimai ədalət, elmi kamilliyin üstünlüyü kimi məsələlərə “İskəndərnamə”də xüsusi önəm verilmiş, təkrarolunmaz bədii lövhələrlə əks etdirilmişdir.</p>
            <p class="e-paragraph-fix-1">Poemadakı əhvalat və hadisələrin bir-biri ilə məharətlə əlaqələndirilməsi, təbiətin, döyüş səhnələrinin canlı, real təsviri, ədəbi qəhrəmanların fərdi xüsusiyyətlərinin rəngarəng bədii vasitələrlə təqdimi onun maraqla oxunmasını təmin edən başlıca cəhətlərdəndir.</p>
            <p class="e-paragraph-fix-1">Doğma xalqının mənəvi gözəlliyini sonsuz məhəbbətlə tərənnüm edən şair digər xalqlar barədə də hörmət və ehtiramla danışmışdır. Bu bir şəxsiyyət və sənətkar kimi Nizamini səciyyələndirən ən mühüm keyfiyyətlərdəndir.</p>
            <p class="e-paragraph-fix-1">Romanda həyat hadisələri geniş və inkişafda verilir, böyük bir zaman əhatə edilir. Belə əsərlərdə, bir qayda olaraq, ədəbi qəhrəmanların həyatı hərtərəfli təsvir olunur. Bu deyilənləri əsas götürən bir sıra tədqiqatçılar həyat hadisələrinin geniş təsvir olunduğu epik poemaları <strong>mənzum roman</strong> adlandırırlar. Romanla bağlı bu qeyd olunanları “İskəndərnamə”də müşahidə etmək mümkündür.</p>

            <div class="e-panel-border-l-green image-right">
                <p class="no e-mb0">Poemanın ideyasının əsasında hansı fikirlər dayanır?</p>
            </div>

            <p class="e-paragraph-fix-1 e-mb1">Nizami ictimai-siyasi, fəlsəfi-etik düşüncələrinə məhz bu sonuncu əsərində yekun vurmuşdur. Elə buna görə də poema ideya baxımından çox zəngin, məzmunca maraqlı, bədii cəhətdən mükəmməldir. Mənbələr əsasında araşdırma əsərin ideyasının əhatəli aydınlaşdırılmasına imkan verəcəkdir.</p>

            <div class="e-verticalLine-l-green e-ml4 e-mb1">
                <ol class="e-list-c-l-green e-ml1 e-counter-reset-1 e-bold">
                    <li>Kiçik qruplarda birləşərək oxuduqlarınızla bağlı fikir mübadiləsi və müzakirə aparın.</li>
                    <li>Poemadan oxuduğunuz parçalardaki məlumatlardan bəhrələnin.</li>
                    <li>Gəldiyiniz nəticələri təqdimatlar əsasında müzakirə edin.</li>
                </ol>
            </div>

            <div class="e-panel-1">
                &#160;
            </div>
            <div class="e-panel-2">
                Evdə iş
            </div>
            <div class="e-panel-3">
                Araşdırmanı davam etdirin
            </div>

            <div class="clear"></div>

            <ol class="e-mlm2">
                <li>Sinifdə öyrəndiklərinizi göstərilən mənbələrdən topladığınız məlumat əsasında zənginləşdirin və tamamlayın.</li>
                <li>Araşdırma apararkən aşağıdakı sualların cavablarını da əhatə etməyə çalışın: <br/>
                    <ol type="a" class="e-mtm02 e-mlm2 e-mb01">
                        <li>Müəllifin “İskəndərnamə”də daha geniş əks olunmuş humanist görüşləri hansılardır?</li>
                        <li>Şairin əsərlərindəki qadın obrazları hansı səciyyəvi xüsusiyyətləri ilə diqqəti cəlb edir? Onlar üçün ortaq sayıla bilən cəhətlər hansılardır?</li>
                    </ol>
                </li>
                <li>Yazılı qeydlər əsasında şifahi təqdimata hazırlaşın</li>
            </ol>

            <div class="e-panel-1">
                &#160;
            </div>
            <div class="e-panel-2">
                Mənbələr
            </div>

            <div class="clear"></div>

            <ol class="e-mlm2">
                <li>Ədəbiyyat (X sinif şagirdləri üçün elektron vəsait): edebiyyat.ucoz.com.</li>
                <li>N. Gəncəvi. İskəndərnamə. Şərəfnamə. Bakı: Lider nəşriyyat, 2004, səh.9-12.</li>
                <li>N.Gəncəvi. İskəndərnamə. İqbalnamə. Bakı: Lider nəşriyyat, 2004, səh. 8,11-14.</li>
            </ol>

        </div>

    </div>

</div>
<!--/page end -->

</body>
</html>
<?xml version="1.0" encoding="UTF-8"?>
<!DOCTYPE html>
<html xmlns="http://www.w3.org/1999/xhtml" xml:lang="en">
<!--
  Ədəbiyyat - 10






  Copyright © The Ministry of Education, Baku 2014. All rights reserved.

  The story and all images are copyrighted property of The Ministry of Education of the Azerbaijan Rebublic with all rights reserved.
  Use and/or duplication is not permitted without written permission from Ministry of Education of the Azerbaijan Rebublic.

-->
<head>

    <meta name="viewport" content="width=750, height=1000"/>
    <title>Ədəbiyyat - 10</title>

    <!-- styles -->
    <link rel="stylesheet" href="../../assets/bootstrap-3.2.0/css/bootstrap.min.css"/>
    <link rel="stylesheet" href="../../assets/css/main.css?v=6"/>

    <!-- scripts -->
    <script src="../../assets/js/jquery.js"></script>
    <link rel="stylesheet" href="../../assets/js/idangerous.swiper/idangerous.swiper.css"/>
    <script src="../../assets/js/lightbox/lightbox.min.js"></script>
    <link rel="stylesheet" href="../../assets/js/lightbox/lightbox.css"/>
    <script src="../../assets/js/idangerous.swiper/idangerous.swiper.js"></script>
    <script src="../../assets/js/main.js"></script>

</head>
<body><script src="../../assets/js/google.js"></script>

<!-- page -->
<div class="container">

    <div class="row">
        <div class="col-xs-12">

            <p class="no">“Kitabi-Dədə Qorqud”, “Koroğlu” kimi qəhrəmanlıq dastanlarında sərkərdə, xalq qəhrəmanı bu nəğmələr vasitəsilə öz silahdaşlarını tərifləyir, onları bahadırlığa, düşmənlə döyüşdə əzm, mətanət, igidlik nümayiş etdirməyə səsləyir:</p>
            <p class="no e-pl22">
                Dəlilərim, bu gün dava günüdür, <br/>
                Müxənnət ordusu talanmaq gərək...
            </p>
            <p class="e-paragraph-fix-1"><em>Bayatılar</em> kövrək, həzin duyğuları, səmimiyyəti, məhəbbəti, insanın könül dünyasını əks etdirən lirik folklor nümunələridir. Həcmcə kiçik olan bayatılarda dərin mənalı fikir ifadə olunur. Bu yığcam poetik nümunələrdə vətənin müqəddəsliyi, insanın məhəbbət, vüsal, ayrılıq, həsrət duyğuları, ümid və nisgili ifadə olunur. Mövzu, məzmun baxımından bayatıların, əsasən, aşağıdakı növləri var:</p>
            <p class="no e-pl12">
                - vətən sevgisi, vətən həsrətindən bəhs edən bayatılar; <br/>
                - məhəbbət, ayrılıq, həsrət haqqında bayatılar; <br/>
                - mərdlik, mübarizlik, qorxmazlıq haqqında bayatılar.
            </p>
            <p>4 misradan ibarət olan bayatının hər misrasında 7 heca olur. Birinci, ikinci, dördüncü misralar həmqafiyə, üçüncü misra sərbəst olur. Birinci, ikinci misralar sonrakı iki misrada söyləniləcək fikir üçün zəmin olur:</p>
            <p class="no e-pl22">
                Əzizim, vətən yaxşı, <br/>
                Geyməyə kətan yaxşı. <br/>
                Gəzməyə qürbət ölkə, <br/>
                Ölməyə vətən yaxşı.
            </p>
            <p class="e-paragraph-fix-1">Lirik növün <em>mahnı</em> janrı nəğmədən özünəməxsus musiqi havası olması ilə fərqlənir. O, nisbətən sonrakı dövrlərdə yaranmışdır. <em>“Qaragilə”, “Apardı sellər Saranı, “İrəvanda xal qalmadı”</em> və digər mahnılarda xalqın ruhu, sevinci, kədəri, ən zərif duyğuları, təbiətə məhəbbəti və s. əksini tapır:</p>
            <p class="no e-pl22">
                Evimizin qabağından bu gələn arxdı, <br/>
                Qaragilə, yar gələn vaxtdı. <br/>
                Yarım gəlib çıxmayır, ovqatım talxdı, <br/>
                Qaragilə, ovqatım talxdı. <br/>
                Dərbənd aralı, <br/>
                Könlüm yaralı. <br/>
                Bir qız sevmişəm,Qaragilə <br/>
                 Ellər maralı.
            </p>
            <div class="e-panel-border-l-green image-right">
                <p class="no e-mb0">Epik folklor janrlarının hansı səciyyəvi xüsusiyyətləri vardır?</p>
            </div>
            <p class="e-paragraph-fix-1">Epik növün janrları, əsasən, <em>əfsanə, rəvayət, lətifə, atalar sözü və məsəllər, tapmaca, yanıltmac, nağıllardır.</em></p>
            <p>Folklorun qədim janrlarından olan əfsanələrdə ağlasığmaz, möcüzəli, fantastik səciyyəli qeyri-adi hadisələrdən söz açılır. İnsanın daşa, heyvana çevrilməsi, dağların, güllərin dil açıb danışması və s. əfsanələri digər epik əsərlərdən fərqləndirən səciyyəvi cəhətlərdir. Əfsanələrdə müxtəlif planetlər, əşyalar, heyvan və quşlar insana xas olan əlamətlərə malik olur. Əfsanələrin müxtəlif növləri var.</p>

        </div>

    </div>

</div>
<!--/page end -->

</body>
</html>
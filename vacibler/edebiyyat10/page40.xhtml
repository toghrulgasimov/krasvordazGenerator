<?xml version="1.0" encoding="UTF-8"?>
<!DOCTYPE html>
<html xmlns="http://www.w3.org/1999/xhtml" xml:lang="en">
<!--
  Ədəbiyyat - 10






  Copyright © The Ministry of Education, Baku 2014. All rights reserved.

  The story and all images are copyrighted property of The Ministry of Education of the Azerbaijan Rebublic with all rights reserved.
  Use and/or duplication is not permitted without written permission from Ministry of Education of the Azerbaijan Rebublic.

-->
<head>

    <meta name="viewport" content="width=750, height=1000"/>
    <title>Ədəbiyyat - 10</title>

    <!-- styles -->
    <link rel="stylesheet" href="../../assets/bootstrap-3.2.0/css/bootstrap.min.css"/>
    <link rel="stylesheet" href="../../assets/css/main.css?v=6"/>

    <!-- scripts -->
    <script src="../../assets/js/jquery.js"></script>
    <link rel="stylesheet" href="../../assets/js/idangerous.swiper/idangerous.swiper.css"/>
    <script src="../../assets/js/lightbox/lightbox.min.js"></script>
    <link rel="stylesheet" href="../../assets/js/lightbox/lightbox.css"/>
    <script src="../../assets/js/idangerous.swiper/idangerous.swiper.js"></script>
    <script src="../../assets/js/main.js"></script>

</head>
<body><script src="../../assets/js/google.js"></script>

<!-- page -->
<div class="container">

    <div class="row">
        <div class="col-xs-12">

            <p class="no e-paragraph-fix-1">Xosrovun təbiətindəki qüsurların aradan qalxması üçün böyük əzab-əziyyətlərə qatlaşmalı olan Şirin Nizaminin ən çox sevdiyi qəhrəmanlarındandır.</p>
            <p class="e-paragraph-fix-1">Şairin üçüncü poeması <strong>“Leyli və Məcnun”</strong> (1188) qədim ərəb əfsanəsi əsasında yazılmışdır. Məhəbbət mövzusunda qələmə alınan bu əsər şairə dövrünün bir sıra mühüm problemlərinə münasibət bildirməyə imkan vermişdir. İnsanı sevən, onun mənəvi azadlığını uca tutan Nizami müasirləri üçün mənəvi buxova çevrilən, onları hüquqsuz vəziyyətdə saxlayan adətləri, baxışları qəbul etmirdi. İnsanları, xüsusən qadınları müti, kölə vəziyyətinə salan adətlər, qanunlar güclü olsa da, əsərin qəhrəmanları - Leyli və Məcnun bunlara boyun əymək istəmirlər. Bu ağıllı, zəkalı gənclər zəmanənin insanın mənəvi azadlığına, arzu və istəklərinə qələm çəkən tələblərinə tabe olmadıqlarına görə xoşbəxt ola bilmirlər. Onlar məhv olsalar da, məğlub olmur, mənəvi qələbə çalırlar. Bu qələbəni alqışlayan Nizami onların eşqini örnək kimi dəyərləndirir.</p>
            <p class="e-paragraph-fix-1">Nizami <strong>“Yeddi gözəl”</strong> (1197) poemasında da yaradıcılıq ənənəsinə sadiq qalmış, ictimai problemlərə, insan talelərinin təsvirinə xüsusi diqqət yetirmişdir. <em>Ölkə necə idarə olunmalıdır? Ölkədə bütün insanları əhatə edən ədalət necə qorunmalıdır?</em> kimi bütün zamanlar üçün vacib olan suallara tutarlı cavab verilmişdir.</p>
            <p class="e-paragraph-fix-1">Əsərin mövzusu Sasani şahı Bəhram Gurun həyatı ilə bağlıdır. Lakin şairin məqsədi Bəhram şahın həyatını nəzmə çəkmək olmamışdır. Şairin məqsədi öz arzu və istəklərinə uyğun obraz yaratmaq, onun vasitəsilə zəmanə hökmdarlarına yol göstərmək olmuşdur. Şair öz qəhrəmanını bir insan və hökmdar kimi çətin sınaqlardan keçirir. Aydınlaşır ki, hökmdarlıq çox ağır, çətin bir iş olub böyük məsuliyyət tələb edir. Xalq və dövlət üçün cavabdeh olan şəxs - hökmdar öz vəzifə borcunu bir an da olsa, unutmamalı, laqeydliyə, biganəliyə yol verməməlidir. Dövlət işlərini başqalarına etibar etmək olmaz, bu, böyük fəlakətə səbəb ola bilər.</p>
            <p class="e-paragraph-fix-1">Poemada yeddi gözəlin danışdığı hekayələrin, demək olar, hamısında xeyirin şər üzərində qələbəsi vurğulanır.</p>
            <p>Nizami Gəncəvinin sonuncu poeması olan <strong>“İskəndərnamə”ni</strong> 1203-cü ildə tamamlamışdır. Əsər iki hissədən ibarətdir. Poemanın qəhrəmanının - İskəndərin apardığı müharibələri, haqqı, ədaləti bərqərar etmək üçün göstərdiyi səyləri əhatə edən birinci hissə <strong>“Şərəfnamə”</strong> adlanır. <strong>“İqbalnamə”</strong> adlanan ikinci hissədə isə şairin həyat, insan, insanın cəmiyyətdəki yeri, vəzifələri və s. barədə elmi-fəlsəfi düşüncələri öz əksini tapmışdır.</p>

            <div class="e-verticalLine-l-green e-ml22 e-mb2">
                <ol class="e-list-c-l-green e-ml1 e-counter-reset-2 e-bold">
                    <li>Öyrəndiklərinizlə bağlı fikir mübadiləsi və müzakirə aparın.</li>
                </ol>
            </div>

            <div class="e-panel-1">
                &#160;
            </div>
            <div class="e-panel-2">
                Evdə iş
            </div>
            <div class="e-panel-3">
                Araşdırmanı davam etdirin
            </div>

            <div class="clear"></div>

            <ol>
                <li>Sinifdə öyrəndiklərinizi göstərilən mənbələrdən topladığınız məlumat əsasında zənginləşdirin və tamamlayın.</li>
                <li>Araşdırma apararkən aşağıdakı sualların cavablarını da əhatə etməyə çalışın: <br/>
                    <ol type="a" class="e-mtm02 e-mlm2 e-mb01">
                        <li>N. Gəncəvi lirik şeirləri ilə müasirlərindən fərqlənirdimi?</li>
                        <li>Şair poemalarında qaldırdığı problemlərin həllini nədə görürdü?</li>
                    </ol>
                </li>
                <li>Yazılı qeydlər əsasında şifahi təqdimata hazırlaşın.</li>
            </ol>

        </div>

    </div>

</div>
<!--/page end -->

</body>
</html>
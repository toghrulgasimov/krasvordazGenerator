<?xml version="1.0" encoding="UTF-8"?>
<!DOCTYPE html>
<html xmlns="http://www.w3.org/1999/xhtml" xml:lang="en">
<!--
  Ədəbiyyat - 10






  Copyright © The Ministry of Education, Baku 2014. All rights reserved.

  The story and all images are copyrighted property of The Ministry of Education of the Azerbaijan Rebublic with all rights reserved.
  Use and/or duplication is not permitted without written permission from Ministry of Education of the Azerbaijan Rebublic.

-->
<head>

    <meta name="viewport" content="width=750, height=1000"/>
    <title>Ədəbiyyat - 10</title>

    <!-- styles -->
    <link rel="stylesheet" href="../../assets/bootstrap-3.2.0/css/bootstrap.min.css"/>
    <link rel="stylesheet" href="../../assets/css/main.css?v=6"/>

    <!-- scripts -->
    <script src="../../assets/js/jquery.js"></script>
    <link rel="stylesheet" href="../../assets/js/idangerous.swiper/idangerous.swiper.css"/>
    <script src="../../assets/js/lightbox/lightbox.min.js"></script>
    <link rel="stylesheet" href="../../assets/js/lightbox/lightbox.css"/>
    <script src="../../assets/js/idangerous.swiper/idangerous.swiper.js"></script>
    <script src="../../assets/js/main.js"></script>

</head>
<body><script src="../../assets/js/google.js"></script>

<!-- page -->
<div class="container">

    <div class="row">
        <div class="col-xs-12">

            <p class="no e-paragraph-fix-1">Bununla da Ağqoyunlu hakimiyyətinin sonu çatır. Yeni yaranmış Səfəvilər dövlətinin ərazisi Şah İsmayıl Xətayinin uğurlu siyasəti və hərbi yürüşləri sayəsində xeyli genişlənir.</p>
            <p class="e-paragraph-fix-1">1514-cü ildə Osmanlı sultanı Səlim Yavuzla Çaldıran düzündə şiddətli döyüşdə məğlub olan Xətayi müharibələrdən əl çəkir, ölkənin daxili işləri ilə məşğul olur.</p>
            <p class="e-paragraph-fix-1">O, 1524-cü ildə 37 yaşı olarkən dünyasını dəyişmişdir.</p>
            <p class="e-paragraph-fix-1">Bu fateh şah vaxtının çoxunu dövlət işlərinə həsr etsə də, bədii yaradıcılığa həmişə diqqət yetirmiş, həm heca, həm də əruz vəznində gözəl əsərlər yaratmışdır. Elm aləminə ana dilində yaratdığı “Divan”ı, “Nəsihətnamə” və “Dəhnamə” adlı məsnəviləri məlumdur. Ana dilində - doğma türkcəmizdə yazmağa üstünlük verən Xətayinin lirik şeirləri müxtəlif mövzulardadır. Şeirlərinin böyük bir qismi <em>səfəvi</em> - <em>qızılbaş</em> görüşlərinin təbliğinə həsr olunub. Birliyə və əqidə yolunda sadiq olmağa çağırış bu əsərlərdə önəmli yer tutur. Həmin əsərlərdə ifadə olunan fikirlər bir çox hallarda şairin sufi görüşləri ilə qovuşur.</p>
            <p>Xətayinin lirikasında <em>sufi</em> görüşlərini ifadə edən şeirlər də az deyildir. Belə şeirlərdə dərin humanizm, insana böyük məhəbbət və yüksək dəyər öz əksini tapmışdır. Şairə görə, insanın mənəvi aləmi saf, əqidəsi möhkəm olmalıdır. Sufi məhz bu yolu tutmalıdır:</p>
            <p class="no e-pl22">
                Sufi isən, alıb-satma, <br/>
                Halalına haram qatma, <br/>
                Yolun əyrisinə getmə, <br/>
                Doğru yola nəzər eylə.
            </p>
            <p class="e-paragraph-fix-1"><em>Məhəbbətin</em> tərənnümünə həsr olunan şeirlər onun yaradıcılığında mühüm yer tutur. Şairin fikrincə, həqiqi məhəbbət insanı kamilləşdirir, nəcib, xeyirxah və saf əxlaq sahibi edir. Elə buna görə də saf, ülvi eşq Allahın lütf etdiyi qiymətli nemət kimi dəyərləndirilməlidir. Məhəbbətə biganə olan haqqı da unudar.</p>
            <p>Bu qəbildən şeirlərdə lirik qəhrəman son dərəcə səmimidir, sevgilisinin cövr-cəfasını lütf etdiyi ehsan kimi qəbul edir:</p>
            <p class="no e-pl16">
                Ey könül, hicran qəmindən çox şikayət qılma kim, <br/>
                Aşiqə cövrü cəfası lütf ilə ehsanıdır.
            </p>
            <p>Xətayinin <em>təbiətə</em> həsr olunmuş şeirləri orijinallığı ilə seçilir, müəllifin incə zövq sahibi olduğunu təsdiq edir. Belə şeirlərdə daha çox baharın gəlişi öz əksini tapır. İlk yaz günlərində təbiətdə baş verən canlanma, bahar yağışının cahana bəxş etdiyi təzəlik və təravət, insanda sevinc və fərəh hissinin baş qaldırması bu əsərlərdə elə ustalıqla təsvir edilir ki, oxucu hədsiz zövq alır, təəssüratını bölüşmək istəyir:</p>

            <p class="no e-pl16">
                Bahar oldu ki, aləm gülşən oldu, <br/>
                Gözün aç, gör cahan nə rövşən oldu. <br/>
                Bəzəndi hər bir ağac bir gül ilə, <br/>
                Ağaclar cümlə gülpirahən oldu.
            </p>

        </div>

    </div>

</div>
<!--/page end -->

</body>
</html>
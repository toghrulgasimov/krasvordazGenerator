<?xml version="1.0" encoding="UTF-8"?>
<!DOCTYPE html>
<html xmlns="http://www.w3.org/1999/xhtml" xml:lang="en">
<!--
  Ədəbiyyat - 10






  Copyright © The Ministry of Education, Baku 2014. All rights reserved.

  The story and all images are copyrighted property of The Ministry of Education of the Azerbaijan Rebublic with all rights reserved.
  Use and/or duplication is not permitted without written permission from Ministry of Education of the Azerbaijan Rebublic.

-->
<head>

    <meta name="viewport" content="width=750, height=1000"/>
    <title>Ədəbiyyat - 10</title>

    <!-- styles -->
    <link rel="stylesheet" href="../../assets/bootstrap-3.2.0/css/bootstrap.min.css"/>
    <link rel="stylesheet" href="../../assets/css/main.css?v=6"/>

    <!-- scripts -->
    <script src="../../assets/js/jquery.js"></script>
    <link rel="stylesheet" href="../../assets/js/idangerous.swiper/idangerous.swiper.css"/>
    <script src="../../assets/js/lightbox/lightbox.min.js"></script>
    <link rel="stylesheet" href="../../assets/js/lightbox/lightbox.css"/>
    <script src="../../assets/js/idangerous.swiper/idangerous.swiper.js"></script>
    <script src="../../assets/js/main.js"></script>

</head>
<body><script src="../../assets/js/google.js"></script>

<!-- page -->
<div class="container">

    <div class="row">
        <div class="col-xs-12">

            <p class="e-paragraph-fix-1 no">Müəllifi məlum olmayan “Dastani-Əhməd Hərami” poeması isə ana dilində ilk epik poeziya örnəyidir.</p>
            <p class="e-paragraph-fix-1">XIV əsrin son rübündə Azərbaycanda yeni cərəyan - <em>hürufizm</em> yaranmışdır. Hürufilik fəlsəfi təlimi İmadəddin Nəsiminin yaradıcılığında yüksək bədii ifadəsini tapmışdır.</p>
            <p class="e-paragraph-fix-1">XV-XVI əsrlərdə Azərbaycan ərazisində müxtəlif sülalələrin hakim dairələrinin Azərbaycan dilinə böyük dəyər verməsi, ana dilində yazan sənətkarlara qayğı göstərməsi anadilli ədəbiyyatın inkişafına səbəb olmuşdur.</p>
            <p class="e-paragraph-fix-1">Orta əsr türk dünyasının poeziya zirvəsini öz yaradıcılığı ilə Məhəmməd Füzuli fəth etmişdir. Onun lirikasının ən dəyərli inciləri məhəbbət və gözəlliyi tərənnüm edən qəzəlləridirsə, süjetli əsərləri içərisində möcüzə sayılanı “Leyli və Məcnun” poemasıdır.</p>
            <p class="e-paragraph-fix-1">Yeni dövr Azərbaycan ədəbiyyatının birinci mərhələsi olan <strong>XVII— XVIII əsrlərdə</strong> iqtisadi və siyasi vəziyyətin ağırlaşmasına baxmayaraq, ədəbiyyatımız inkişafını dayandırmamış, ənənələrdən faydalanmaqla yanaşı, yeni keyfiyyətlərlə də zənginləşmişdir.</p>
            <p class="e-paragraph-fix-1">XVI əsrin sonu, XVII əsrin əvvəllərində real tarixi hadisələr əsasında yaranmış “Koroğlu” eposu mühüm ədəbi hadisə idi. Bu qəhrəmanlıq dastanında xalqımızın haqq, ədalət uğrunda mübarizəsi, xarici işğalçılara qarşı döyüşlərdə qəhrəmanlıqları öz bədii ifadəsini tapmışdır.</p>
            <p class="e-paragraph-fix-1">XVII-XVIII əsrlərdə aşıq sənəti sürətlə inkişaf etmiş, maraqlı məhəbbət dastanları yaradılmışdı. “Aşıq Qərib”, “Abbas və Gülgəz”, “Şah İsmayıl” kimi məhəbbət dastanlarında məhəbbət, sədaqət, dostluq hisləri ilə yanaşı, ictimai ədalətsizliklərə etiraz motivləri də mühüm yer tuturdu.</p>
            <p class="e-paragraph-fix-1">Bu dövrdə Molla Pənah Vaqif, Molla Vəli Vidadi, Saib Təbrizi, Məsihi və digər sənətkarların yaradıcılığı ədəbiyyatımızın yüksəlişinə təkan verdi.</p>
            <p class="e-paragraph-fix-1">Yeni dövr Azərbaycan ədəbiyyatının ikinci mərhələsində - <strong>XIX əsrdə</strong> milli-mədəni inkişaf böyük vüsət aldı. Bu dövr ədəbiyyatımızda köklü dəyişiklik, yeniləşmə, söz sənətinin ictimai inkişafa fəal müdaxiləsi ilə səciyyələnir. Klassik poeziya ənənələri əsasında yaranan romantik poeziya, folklor üslubu bu yüzillikdə davam və inkişaf etdirilmiş, satirik şeir cərəyanı formalaşmışdır.</p>
            <p class="e-paragraph-fix-1">XIX əsrdə maarifçiliyin təşəkkülü, inkişafı, milli teatr və mətbuatın yaranması mühüm hadisə idi. Maarifçilik ideyalarının geniş yayılması və mükəmməl şəkil alması M.F.Axundzadənin adı ilə bağlıdır. Onun yaradıcılığı ilə Azərbaycanda və Yaxın Şərq xalqlarının bədii fikrində yeni bir ədəbi məktəbin əsası qoyulur, milli ədəbiyyatımız öz inkişafında yeni zirvələrə yüksəlir.</p>
            <p class="e-paragraph-fix-1">Görkəmli maarifçi və ictimai xadim Həsən bəy Zərdabinin redaktorluğu ilə “Əkinçi” qəzetinin nəşrə başlaması ölkənin sosial-mədəni həyatında bir canlanma əmələ gətirmiş, demokratik ideyaların yayılmasına əhəmiyyətli təsir göstərmişdir.</p>

        </div>

    </div>

</div>
<!--/page end -->

</body>
</html>
<?xml version="1.0" encoding="UTF-8"?>
<!DOCTYPE html>
<html xmlns="http://www.w3.org/1999/xhtml" xml:lang="en">
<!--
  Ədəbiyyat - 10






  Copyright © The Ministry of Education, Baku 2014. All rights reserved.

  The story and all images are copyrighted property of The Ministry of Education of the Azerbaijan Rebublic with all rights reserved.
  Use and/or duplication is not permitted without written permission from Ministry of Education of the Azerbaijan Rebublic.

-->
<head>

    <meta name="viewport" content="width=750, height=1000"/>
    <title>Ədəbiyyat - 10</title>

    <!-- styles -->
    <link rel="stylesheet" href="../../assets/bootstrap-3.2.0/css/bootstrap.min.css"/>
    <link rel="stylesheet" href="../../assets/css/main.css?v=6"/>

    <!-- scripts -->
    <script src="../../assets/js/jquery.js"></script>
    <link rel="stylesheet" href="../../assets/js/idangerous.swiper/idangerous.swiper.css"/>
    <script src="../../assets/js/lightbox/lightbox.min.js"></script>
    <link rel="stylesheet" href="../../assets/js/lightbox/lightbox.css"/>
    <script src="../../assets/js/idangerous.swiper/idangerous.swiper.js"></script>
    <script src="../../assets/js/main.js"></script>

</head>
<body><script src="../../assets/js/google.js"></script>

<!-- page -->
<div class="container">

    <div class="row">
        <div class="col-xs-12">

            <p class="e-paragraph-fix-1">Söz, deyəsən, Hasan paşanın beyninə batdı. Məclisdəkilər də Mehtər Murtuzun sözünü təsdiqlədilər. Hasan paşa dedi:</p>
            <p class="e-paragraph-fix-1">- Murtuz, dərdi bilən dərmanını da bilər. De görüm, nə təhər eləmək olar ki, Qıratı onun əlindən çıxardaq?</p>
            <p class="e-paragraph-fix-1">Mehtər Murtuz dedi:</p>
            <p class="e-paragraph-fix-1">- Paşa, vallah, nə bilim? Day onun atını pul ilə alası deyilik ki? Gərək elə bir adam ola ki, canından keçə, Çənlibelə gedə. Ya Qıratı gətirə, ya da ki öz başını Koroğluya təslim verə.</p>
            <p class="e-paragraph-fix-1">Paşa bir məclisə baxdı. Hamı başını aşağı dikmişdi. Hasan paşa özü də bilirdi ki, bu çox çətin işdi. Heç kəs buna qol qoymaz. Fikirləşib yol axtarırdı ki, nə eləsin, birdən məclisin lap başmaq çıxanından cındırından cin ürkən bir adam qalxdı ayağa. Paşa baxdı ki, bu, keçəl Həmzədi.</p>
            <p class="e-paragraph-fix-1">Keçəl Həmzə sayılmayan, urvatı olmayan bir adam idi. Məscidə qoymazdılar ki, başmaq oğurlayar, tövləyə qoymazdılar ki, quşqun oğurlayar. Keçəl Həmzə kef məclisi başlananda gəlib birtəhər özünü salmışdı içəriyə ki, qarnını doyursun.</p>
            <p class="e-paragraph-fix-1">Qərəz, Həmzə məclisin ortasına yeriyib dedi:</p>
            <p class="e-paragraph-fix-1">- Paşa sağ olsun, bu işə mən gedirəm. Qıratı gətirdim, gətirmişəm, gətirə bilmədim, Koroğlu işi başa düşdü, nə olsun? Bir keçəl başdı, qoy qurban olsun sənə.</p>
            <p class="e-paragraph-fix-1">Hasan paşa dedi:</p>
            <p class="e-paragraph-fix-1">- Bala, Həmzə, əgər sən gedib Qıratı gətirsən, mən səni dünya malından qəni edərəm.</p>
            <p class="e-paragraph-fix-1">Həmzə dedi:</p>
            <p class="e-paragraph-fix-1">- Paşa, mənə tək dünya malı lazım deyil.</p>
            <p class="e-paragraph-fix-1">Paşa dedi:</p>
            <p class="e-paragraph-fix-1">- Sənə bəylik verərəm.</p>
            <p class="e-paragraph-fix-1">Həmzə dedi:</p>
            <p class="e-paragraph-fix-1">- Yox, paşa, o da mənə tək lazım deyil.</p>
            <p class="e-paragraph-fix-1">Hasan paşa dedi:</p>
            <p class="e-paragraph-fix-1">- Səni oğulluğa götürərəm.</p>
            <p class="e-paragraph-fix-1">Həmzə dedi:</p>
            <p class="e-paragraph-fix-1">- Yox, qurbanın olum, mənə təkbətəkliklə bunların heç biri lazım deyil.</p>
            <p class="e-paragraph-fix-1">Üçünü də ki bir yerdə nə sən verməzsən, nə də mən istəmərəm. Gəl mən
                səndən elə bir şey istəyim ki, mənim üçün bunların hamısından qiymətli olsun, sənin üçün də hamısından ucuz.</p>
            <p class="e-paragraph-fix-1">Hasan paşa dedi:</p>
            <p class="e-paragraph-fix-1">- İstə görüm, o nədi elə?</p>
            <p class="e-paragraph-fix-1">Həmzə dedi:</p>
            <p class="e-paragraph-fix-1">- Deyirsiniz ki, Koroğlunun nə qədər igidliyi varsa, onun tən yarısı Qıratdı. Bu yarısını mən gətirəcəyəm. Sizə qalacaq yarısı. O yarısından da bir pay düşəcək Bolu bəyə. Sənə qurban olum, bu pay üçün sən ona Toqat paşalığını verdin, ləl verdin, bir də böyük qızın Dünya xanımı verdin. Gəl bu yarısı üçün də kiçik qızını ver mənə, gedim Qıratı gətirim.</p>
            <p class="e-paragraph-fix-1">Hasan paşa dedi:</p>
            <p class="e-paragraph-fix-1">- Ay axmaq, niyə bəyəm, bir qız nə oldu ki, bəylikdən, mal-dövlətdən, mənə oğul olmaqdan qiymətli oldu?</p>
            <p class="e-paragraph-fix-1">Həmzə dedi:</p>
            <p class="e-paragraph-fix-1">- Paşa, sən bilirsən ki, keçəl çoxbilmiş olar. Mən də gəlir-çıxarımı bilən adamam. Mən bilirəm ki, sən bu üç şeyin üçünü də mənə verən deyilsən. Amma qızı mənə versən, mən olaram sənin kürəkənin. Kürəkən ki var, elə oğula bərabər bir şeydi. Ondan sonra da bəylik də öz-özünə gələcək, mal-dövlət də.</p>
            <p>Məclisdəkilər keçələ əhsən dedilər. Hasan paşa fikrə getdi. Qızı keçəl Həmzəyə verməyə ürəkdən razı deyildi. Amma bu tərəfdən də fikirləşirdi ki, Qırat gəlsə, Koroğlu basılacaq. O dedi:</p>

        </div>

    </div>

</div>
<!--/page end -->

</body>
</html>
<?xml version="1.0" encoding="UTF-8"?>
<!DOCTYPE html>
<html xmlns="http://www.w3.org/1999/xhtml" xml:lang="en">
<!--
  Ədəbiyyat - 10






  Copyright © The Ministry of Education, Baku 2014. All rights reserved.

  The story and all images are copyrighted property of The Ministry of Education of the Azerbaijan Rebublic with all rights reserved.
  Use and/or duplication is not permitted without written permission from Ministry of Education of the Azerbaijan Rebublic.

-->
<head>

    <meta name="viewport" content="width=750, height=1000"/>
    <title>Ədəbiyyat - 10</title>

    <!-- styles -->
    <link rel="stylesheet" href="../../assets/bootstrap-3.2.0/css/bootstrap.min.css"/>
    <link rel="stylesheet" href="../../assets/css/main.css?v=6"/>

    <!-- scripts -->
    <script src="../../assets/js/jquery.js"></script>
    <link rel="stylesheet" href="../../assets/js/idangerous.swiper/idangerous.swiper.css"/>
    <script src="../../assets/js/lightbox/lightbox.min.js"></script>
    <link rel="stylesheet" href="../../assets/js/lightbox/lightbox.css"/>
    <script src="../../assets/js/idangerous.swiper/idangerous.swiper.js"></script>
    <script src="../../assets/js/main.js"></script>

</head>
<body><script src="../../assets/js/google.js"></script>

<!-- page -->
<div class="container">

    <div class="row">
        <div class="col-xs-12">

            <p class="no text-center e-bold">Ü ç ü n c ü &#160; m ə c l i s</p>
            <p class="no text-center e-italic">
                Vaqe olur Cahangir bəyin bağçasında. Cahangir bəy tüfəngə söykənib, <br/>
                bikef durub ayaq üstə.
            </p>

            <div class="image-left e-w40">
                <img src="../../assets/img/arrow.jpg" alt="" width="100%"/>
            </div>

            <p class="no e-paragraph-fix-1">C a h a n g i r &#160; b ə y. Uf, belə ömür keçirməkdənsə, ölüb qurtarmaq yaxşıdır... Allahın bir bəlasıdır ki, düşmüşəm: yemək yox, içmək yox, bir dəqiqə bir yerdə farağat oturmaq yox... Mal-dövlət tarac oldu getdi, özüm də düşmüşəm bu günə. Xudaya, mən nə günah eləmişdim ki, sən məni bu hala saldın? <em>(Səktə)</em> Nə qədər özümə söz verirəm, Qurana, kitaba and içirəm ki, bundan sonra Səadət adı çəkməyəcəyəm, olmur... Dəli-divanə kimi gecə yarısından keçmiş, atlanıb gedirəm o ətraflarda gəzirəm, gəzirəm, yorulub axır nəfəs geri qayıdıram... Nə qədər fikir eləyirəm, dərdimin əlacı bircə şeydir: gərək Fəxrəddin aralıqdan götürülə, yoxsa ayaqyalın, başıaçıq, dərələrdə, təpələrdə Məcnunam ki, Məcnunam.</p>
            <p class="e-paragraph-fix-1"><em>(Fərhad və Məhərrəm daxil olurlar, təəccüblə Cahangir bəyə baxırlar)</em></p>
            <p class="e-paragraph-fix-1">F ə r h a d. Cahangir, nədir? Genə sir-sifətindən qan yağır, suya basılmış toyuğa oxşayırsan?! Yəqin, genə o əhvalatdır səni bu günə salan!</p>
            <p class="e-paragraph-fix-1">M ə h ə r r ə m. Mən ölüm, Fərhad, bəri gəl, qayıdaq. Cahangiri bu halında görməkdənsə, görməmək yaxşıdır. Sağ olmuş, elə bil ki xanzadələrin borcun bundan almaq istəyirlər.</p>
            <p class="e-paragraph-fix-1">C a h a n g i r &#160; b ə y. Əlbəttə, elə deyəcəksiz... Kotan nə bilir, qayış nə çəkir?</p>
            <p class="e-paragraph-fix-1">F ə r h a d. Genə başlayıb rəhmətlik oğlu, buyur görək təzədən nə var?</p>
            <p class="e-paragraph-fix-1">C a h a n g i r &#160; b ə y. Məgər siz mənim dərdimi bilmirsiz, dəxi nə lazım soruşmaq.</p>
            <p class="e-paragraph-fix-1">M ə h ə r r ə m. Bu köhnə söhbətdir, Cahangir, təzədən nə var, onu buyur görək.</p>
            <p class="e-paragraph-fix-1">C a h a n g i r &#160; b ə y. Nə olacaq, Fəxrəddin bəy gəlibdir, ümid yerim kəsilib, vəssalam! Bundan artıq nə istəyirsən?</p>
            <p class="e-paragraph-fix-1">M ə h ə r r ə m. Ümid yerin kəsilib, sonra nə olsun? Evdə oturub dul arvad kimi zıqqıldamaqdan ələ nə gələr? İnsan gərək dərdinə dərman axtarsın, dərman tapa bilmədi, səbr eləsin, dözsün, dözə bilməz, boğazına bir çatı salsın. Zıqqıldamaqdan iş aşmaz.</p>
            <p class="e-paragraph-fix-1">C a h a n g i r &#160; b ə y. Necə ki mən fikir eləmirəm, dərdimə dərman axtara bilmirəm? Gecə-gündüz belə çevirirəm, elə çevirirəm və nə qədər fikir eləyirəm, bir əlac tapmıram, məgər indi mənim dərdimin əlacı Fəxrəddinin fot olmağı, yəni dərdimin əlacı insan qanıdır. İndi də deyirsiniz, deyin...</p>
            <p class="e-paragraph-fix-1">M ə h ə r r ə m. Mən bilsəm ki, sənin dərdinə insan qanı dərman ola bilər, vallahi, mən elə bu saat əzrailliyi qəbul elərəm. Dərd odur ki, mən elə dərmana inanmıram.</p>
            <p class="e-paragraph-fix-1">F ə r h a d. Cahangir, mən ölüm, doğrusunu de, qızın sənə heç bir az meyli var, ya yox? Onunla bu barədə danışmısanmı? Yoxsa elə uzaqdan-uzağa Məcnun olmusan?</p>
            <p>C a h a n g i r &#160; b ə y. Nə qədər məgər sifariş eləmişəm... Cavabı həmişə birdir: “Mümkün deyil, məndən inciməsin”. Bir dəfə yolda görmüşəm, cavab verdi ki, zülmə razı olma...</p>

        </div>

    </div>

</div>
<!--/page end -->

</body>
</html>
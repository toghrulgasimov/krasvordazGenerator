<?xml version="1.0" encoding="UTF-8"?>
<!DOCTYPE html>
<html xmlns="http://www.w3.org/1999/xhtml" xml:lang="en">
<!--
  Ədəbiyyat - 10






  Copyright © The Ministry of Education, Baku 2014. All rights reserved.

  The story and all images are copyrighted property of The Ministry of Education of the Azerbaijan Rebublic with all rights reserved.
  Use and/or duplication is not permitted without written permission from Ministry of Education of the Azerbaijan Rebublic.

-->
<head>

    <meta name="viewport" content="width=750, height=1000"/>
    <title>Ədəbiyyat - 10</title>

    <!-- styles -->
    <link rel="stylesheet" href="../../assets/bootstrap-3.2.0/css/bootstrap.min.css"/>
    <link rel="stylesheet" href="../../assets/css/main.css?v=6"/>

    <!-- scripts -->
    <script src="../../assets/js/jquery.js"></script>
    <link rel="stylesheet" href="../../assets/js/idangerous.swiper/idangerous.swiper.css"/>
    <script src="../../assets/js/lightbox/lightbox.min.js"></script>
    <link rel="stylesheet" href="../../assets/js/lightbox/lightbox.css"/>
    <script src="../../assets/js/idangerous.swiper/idangerous.swiper.js"></script>
    <script src="../../assets/js/main.js"></script>

</head>
<body><script src="../../assets/js/google.js"></script>

<!-- page -->
<div class="container">

    <div class="row">
        <div class="col-xs-12">

            <p class="e-paragraph-fix-1">Bayandır xanın düşmənini məğlub edən Şir Şəmsəddin Ağ atını çəkdirib mindi.</p>
            <p class="e-paragraph-fix-1">Parasarın Bayburd hasarından sıçrayıb aşan Beyrək Boz ayğırına mindi.</p>
            <p class="e-paragraph-fix-1">Qonur atlı Qazana “keşiş” deyən Yeynək Duru ayğırına mindi. Saymaq istəsəm, tükənən deyil. Qalın Oğuz bəyləri atlandılar. Böyük qoşun Ala dağa ova çıxdı.</p>
            <p class="e-paragraph-fix-1">Kafirlərin casusu bunu gördü, çuğul gedib Şöklü Məliyə xəbər verdi. Yeddi min qaftanının arxası cırıq, kəsik qara saçlı, sası dinli, din düşməni, alaca atlı kafir mindi çapdı, gecə yarısı Qazan bəyin düşərgəsinə gəldi. Kafirlər onun qızıl tağlı evlərini çalıb-çapdılar, qaza bənzər qız-gəlinlərini çığırışdırdılar. Tövlə-tövlə atlarını mindilər. Qatar-qatar qızılı dəvələrini yedəkləyib apardılar. Qiymətli xəzinəsini, bol pulunu talan etdilər. Qırx incə belli qız ilə Boyu uzun Burla xatun əsir getdi. Qazan bəyin qarımış anası qara dəvə boynundan asılı getdi.</p>
            <p class="e-paragraph-fix-1">Qazan xanın oğlu Uruz bəy üç yüz igidlə əli bağlı, boynu bağlı getdi. İlək qoca oğlu Sarı Salmaş Qazan bəyin evi üstündə döyüşdə şəhid oldu.</p>
            <p class="e-paragraph-fix-1">Qazanın bu işlərdən xəbəri yox idi.</p>
            <p class="e-paragraph-fix-1">Kafir dedi: “Bəylər, Qazanın tövlə-tövlə şahanə atlarını minmişik, qızıl-gümüşünü talan etmişik, qırx igidlə oğlu Uruzu dustaq etmişik. Qatar-qatar dəvələrini gətirmişik, qırx incə belli qızla Qazan xanın arvadını tutmuşuq. Biz bu heyifləri Qazana vurmuşuq”.</p>
            <p class="e-paragraph-fix-1">Kafirlərdən biri dedi: “Qazan bəydə bir heyfimiz qaldı”.</p>
            <p class="e-paragraph-fix-1">Şöklü Məlik dedi: “Ədə, aznavur, nə heyfimiz qaldı?”</p>
            <p class="e-paragraph-fix-1">Kafir: “Qazanın Qapılı Dərbənddə on min qoyunu vardır. O qoyunları da götürsək, Qazana çox böyük ziyan vurarıq”, - dedi. Şöklü Məlik: “Altı yüz kafir getsin, qoyunu gətirsin”, - dedi.</p>
            <p class="e-paragraph-fix-1">Altı yüz kafir atlandı, qoyun üzərinə yürüş etdi.</p>
            <p class="e-paragraph-fix-1">Gecə yatarkən Qaraca çoban yuxuda qara qayğılı əhvalat gördü. Hövlnak ayağa durdu. Qabangücü və Dəmirgücü adlı iki qardaşını yanına çağırdı. Ağılın qapısını bərkitdi. Üç yerdə təpə kimi daş yığdı, ala qollu sapandını əlinə aldı.</p>
            <p>Qaraca çobanın üstünü qəflətən altı yüz kafir aldı. Kafir dedi:</p>
            <p class="no e-pl16">
                Qaranlıq axşam olanda qayğılı çoban! <br/>
                Qar-yağış yağanda od-ocaqlı çoban! <br/>
                Südü, pendiri bol, qaymaqlı çoban! <br/>
                Qazan bəyin qızıl tağlı uca evlərini biz yıxmışıq. <br/>
                Tövlə-tövlə şahanə atlarını biz minmişik. <br/>
                Qatar-qatar qızıl dəvəsini biz yedəkləmişik. <br/>
                Qarıcıq anasını biz gətirmişik. <br/>
                Qiymətli xəzinəsini, bol pulunu biz talan etmişik. <br/>
                Qaza bənzər qız-gəlinini biz əsir etmişik. <br/>
                Qırx igidlə Qazanın oğlunu biz tutmuşuq. <br/>
                Qırx incə belli qızla Qazanın arvadını biz gətirmişik.
            </p>
            <p>Ay çoban, uzaqdasan-yaxındasan, bəri gəl! Baş endirib təzim et! Bizə salam ver, öldürməyək! Səni Şöklü Məlikin yanına aparaq, bəylik alıb verək. Çoban dedi:</p>
            <p class="no e-pl16">
                Boş-boş danışma, itim kafir! <br/>
                İtimlə bir yalaqdan yal içən, azğın kafir. <br/>
                Altındakı alaca atını nə öyərsən? <br/>
                Ala başlı keçimcə görünməz mənə! <br/>
                Başındakı dəbilqəni nə öyərsən, ay kafir? <br/>
                Başımdakı börkümcə görünməz mənə!
            </p>

        </div>

    </div>

</div>
<!--/page end -->

</body>
</html>
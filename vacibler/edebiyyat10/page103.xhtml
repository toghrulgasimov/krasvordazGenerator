<?xml version="1.0" encoding="UTF-8"?>
<!DOCTYPE html>
<html xmlns="http://www.w3.org/1999/xhtml" xml:lang="en">
<!--
  Ədəbiyyat - 10






  Copyright © The Ministry of Education, Baku 2014. All rights reserved.

  The story and all images are copyrighted property of The Ministry of Education of the Azerbaijan Rebublic with all rights reserved.
  Use and/or duplication is not permitted without written permission from Ministry of Education of the Azerbaijan Rebublic.

-->
<head>

    <meta name="viewport" content="width=750, height=1000"/>
    <title>Ədəbiyyat - 10</title>

    <!-- styles -->
    <link rel="stylesheet" href="../../assets/bootstrap-3.2.0/css/bootstrap.min.css"/>
    <link rel="stylesheet" href="../../assets/css/main.css?v=6"/>

    <!-- scripts -->
    <script src="../../assets/js/jquery.js"></script>
    <link rel="stylesheet" href="../../assets/js/idangerous.swiper/idangerous.swiper.css"/>
    <script src="../../assets/js/lightbox/lightbox.min.js"></script>
    <link rel="stylesheet" href="../../assets/js/lightbox/lightbox.css"/>
    <script src="../../assets/js/idangerous.swiper/idangerous.swiper.js"></script>
    <script src="../../assets/js/main.js"></script>

</head>
<body><script src="../../assets/js/google.js"></script>

<!-- page -->
<div class="container">

    <div class="row">
        <div class="col-xs-12">

            <div class="e-panel-border-l-green image-right">
                <p class="no e-mb0">Qoldakı digər obrazlar üçün səciyyəvi olan başlıca cəhətlər hansılardır?</p>
            </div>

            <p class="e-paragraph-fix-1">Qolun maraqla oxunmasının bir səbəbi də onda bir-birini təkrar etməyən obrazların yaradılmasıdır. Onların hər birinin öz aləmi, öz dünyası var. Bu obrazlar həyata baxışları, insanlara, ətraflarında baş verənlərə münasibətlərinə görə fərqlənirlər. Hətta eyni təbəqəyə daxil olanların da ümumi cəhətləri ilə yanaşı, fərqli xüsusiyyətləri də vardır.</p>
            <p class="e-paragraph-fix-1">Qolda diqqəti daha çox cəlb edən ikinci obraz <strong>Nigar xanımdır</strong>. Yaşından, mövqeyindən asılı olmayaraq, bütün dəlilər onu ana kimi sevir, hörmət edir, bir sözünü iki eləmirlər. Bu nüfuzu ona qazandıran ədalətli, səmimi, şəfqətli olmasıdır. Həmzə əhvalatında dəlilərin fikrini müdafiə edən Nigar xanım haqqın, doğru olanın tərəfində durur. Qolun məzmunu bu ağıllı, uzaqgörən xanımın xarakteri, həyata, insanlara münasibəti haqqında daha ətraflı fikir deməyə imkan verir. Bu obraz mənbələrdə də geniş təhlil edilmişdir.</p>
            <p class="e-paragraph-fix-1"><strong>Xotkar</strong> boyda az görünsə də, danışığı, nitqi ilə özünü yaxşı tanıdır. O, qorxu içindədir, Koroğlunun vahiməsi yuxusuna haram qatıb. Aciz vəziyyətə düşən xotkar bunu gizlətmir, paşaların, sərkərdələrin yanında etiraf edir. Koroğlunu aradan götürmək onun ən böyük arzusudur və bu yolda heç nəyi əsirgəmir.</p>
            <p class="e-paragraph-fix-1">Boyda diqqəti daha çox çəkən obrazlardan biri də <strong>Hasan paşadır</strong>. O, “çox bacarıqlı qoşun böyüyü”, “dava eləməyin min bir fəndini bilən” paşadır. Çox hiyləgər olan bu paşa Koroğlunu məhv etməklə həm rəğbət, həm də yüksək vəzifə qazanmaq istəyir. Paşa məqsədinə çatmaq üçün hər cür şərəfsizliyi özünə rəva bilir. Hətta çox istədiyi qızını heç bir hörməti olmayan Həmzəyə verməkdən də çəkinmir. Böyük vədlərlə adlı-sanlı sərkərdələri Koroğlunun üzərinə getməyə razı salan çoxbilmiş paşanı Koroğlu “biləyinə dolayır”, qaçıb qala divarına dırmaşan Hasan paşa gülünc vəziyyətə düşür.</p>
            <p class="e-paragraph-fix-1">Doğrudur, <strong>Həmzə</strong> Koroğluya xəyanət edir, amma o, xaraktercə çox ziddiyyətlidir. Onu anlamaq, ona birmənalı qiymət vermək dinləyici, oxucu üçün bir sıra hallarda çətin olur. Koroğlunun “Sən olasan duz-çörəyim, Həmzə, incitmə Qıratı” sözlərinin müqabilində keçəl ona yekəxana-yekəxana ağıl, məsləhət verir: “ - Koroğlu, igidliyin var, adın-sanın var. Mərd adamsan. Bir ay süfrənin qırıq-quruğundan yemişik, onu niyə dilinə gətirib başımıza vurursan? Heç sənə yaraşan sifət deyil. Bir də bir at nədi ki, onun üçün bu qədər yalvarıb-yaxarırsan?”</p>
            <p class="e-paragraph-fix-1">Bu sözləri də Həmzə deyir: “Mən sənin nəinki atını, heç bir tükünü də qıyıb Hasan paşaya vermərəm”.</p>
            <p class="e-paragraph-fix-1">Bu nədir: hiyləgərlik, yoxsa səmimilik?</p>
            <p class="e-paragraph-fix-1">Bu obrazı əhatəli təhlil etmək, ona əsaslandırılmış qiymət vermək üçün mənbələrin araşdırılması, öyrənilməsi vacibdir.</p>

            <div class="e-panel-border-l-green image-right">
                <p class="no e-mb0">Qol hansı bədii keyfiyyətləri ilə diqqəti cəlb edir?</p>
            </div>

            <p>Gözü qolun ilk cümlələrinə sataşan hər kəs onu birnəfəsə oxuyub başa çatdırmağa çalışır.
                Qolu aşığın ifasında dinləyənlər isə diqqət kəsilir, nəfəslərini dərmədən hadisənin necə nəticələnəciyini intizarla izləyirlər. Bu, əsrlər boyu beləcə davam edib. Bunun səbəbini dastanın yüksək bədii kamilliyi ilə izah etmək mümkündür. Ümumilikdə dastanda müşahidə edilən bədii keyfiyyətləri “Qıratın qaçırılması” qolunda da görmək olur. Süjetin son dərəcə maraqlı olması, kompozisiyanın bütövlüyü, dilin şirinliyi, obrazların nitqindəki özəllik, təsvirlərdə təbiilik, yumor çalarları qolda bədiiliyi yaradan və artıran vasitələr kimi diqqəti cəlb edir. Qolda obrazlılığı yaradan mühüm vasitə kimi məcazların ayrıca yeri var.</p>

        </div>

    </div>

</div>
<!--/page end -->

</body>
</html>
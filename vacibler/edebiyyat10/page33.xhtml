<?xml version="1.0" encoding="UTF-8"?>
<!DOCTYPE html>
<html xmlns="http://www.w3.org/1999/xhtml" xml:lang="en">
<!--
  Ədəbiyyat - 10






  Copyright © The Ministry of Education, Baku 2014. All rights reserved.

  The story and all images are copyrighted property of The Ministry of Education of the Azerbaijan Rebublic with all rights reserved.
  Use and/or duplication is not permitted without written permission from Ministry of Education of the Azerbaijan Rebublic.

-->
<head>

    <meta name="viewport" content="width=750, height=1000"/>
    <title>Ədəbiyyat - 10</title>

    <!-- styles -->
    <link rel="stylesheet" href="../../assets/bootstrap-3.2.0/css/bootstrap.min.css"/>
    <link rel="stylesheet" href="../../assets/css/main.css?v=6"/>

    <!-- scripts -->
    <script src="../../assets/js/jquery.js"></script>
    <link rel="stylesheet" href="../../assets/js/idangerous.swiper/idangerous.swiper.css"/>
    <script src="../../assets/js/lightbox/lightbox.min.js"></script>
    <link rel="stylesheet" href="../../assets/js/lightbox/lightbox.css"/>
    <script src="../../assets/js/idangerous.swiper/idangerous.swiper.js"></script>
    <script src="../../assets/js/main.js"></script>

</head>
<body><script src="../../assets/js/google.js"></script>

<!-- page -->
<div class="container">

    <div class="row">
        <div class="col-xs-12">

            <p class="no e-pl10">
                Qırx incə belli qızla Burla xatunu gətirmisən, sənə əsir olsun! <br/>
                Qırx igidlə oğlum Uruzu gətirib gəlmisən, sənin qulun olsun! <br/>
                Tövlə-tövlə şahanə atlarımı gətirib gəlmisən, sənin miniyin olsun! <br/>
                Qatar-qatar dəvələrimi gətirib gəlmisən, sənin yükünü daşısın. <br/>
                Qoca anamı gətirmisən, ay kafir, anamı ver mənə! <br/>
                Savaşmadan-vuruşmadan qayıdım geri, dönüb gedim!
            </p>
            <p class="e-paragraph-fix-1">Kafir dedi:</p>
            <p class="no e-pl16">
                Qızıl taclı evini gətirmişik, bizimdir! <br/>
                Şöklü Məlik qırx incə belli qızla Burla xatunu <br/>
                gətirmişdir, bizimdir! <br/>
                Qarıcıq ananı gətirmişiksə, bizimdir, <br/>
                Sənə vermərik; Yayxan keşiş oğluna verərik, <br/>
                Yayxan keşiş oğlundan oğlu doğular, <br/>
                Biz onu sənə əvəz qoyarıq!
            </p>
            <p>Belə dedikdə Qaraca çobanın acığı tutdu, dodaqları əsdi.</p>
            <p>Çoban dedi:</p>
            <p class="no e-pl16">
                Ehey, dinsiz, huşsuz kafir! <br/>
                Ağılsız, başsız kafir! <br/>
                Qarşıda yatan qarlı dağlar <br/>
                Qarıyıbdır, otu bitməz. <br/>
                Qan-qadalı irmaqlar <br/>
                Quruyubdur, suyu gəlməz. <br/>
                Şahanə-şahbaz atlar <br/>
                Qarıyıbdır, qulun verməz. <br/>
                Qızıl-qızıl dəvələr də <br/>
                Qarıyıbdır, köşək verməz. <br/>
                A kafir, qazanın anası <br/>
                Qocalıbdır, oğul verməz.
            </p>
            <p class="e-paragraph-fix-1">Bu vaxt Qalın Oğuz bəyləri gəlib yetişdi, xanım, görək kimlər gəldi:</p>
            <p class="e-paragraph-fix-1">Qaradərə ağzında qara buğa dərisindən beşiyinin yerliyi olan, acığı tutanda qara daşı kül eyləyən, bığını boynu dalında yeddi dəfə düyünləyən, igidlər igidi, Qazan bəyin qardaşı Qaragünə çaparaq yetişdi: “Çal qılıncını, qardaşım Qazan, yetdim!” - dedi.</p>
            <p class="e-paragraph-fix-1">Bunun ardınca, görək, kimlər yetişdi.</p>
            <p class="e-paragraph-fix-1">Dəmir qapı Dərbənddəki dəmir qapını hücumla alan, altmış tutamlıq böyük nizəsinin ucunda igidləri böyürdən Qıyan Səlcik oğlu Dəli Dondaz çaparaq yetişdi: “Çal qılıncını, ağam Qazan, yetdim!” - dedi.</p>
            <p class="e-paragraph-fix-1">Bunun ardınca, xanım, görək, kimlər yetişdi:</p>
            <p class="e-paragraph-fix-1">Amidlə Mərdin qalasını vurub-yıxan, Dəmir yaylı Qıpçaq Məliyə qan qusduran, gələrək Qazanın qızını mərdliklə alan, oğuzun ağ saqqallı qocaları görəndə o igidə “əhsən” deyən, al məxmər şalvarlı, atı mavi qotazlı Qaragünə oğlu Qarabudaq çaparaq yetişdi: “Çal qılıncını, ağam Qazan, yetdim!” - dedi.</p>
            <p class="e-paragraph-fix-1">Bunun ardınca, xanım, görək, kimlər yetişdi:</p>
            <p class="e-paragraph-fix-1">İcazəsiz Bayındır xanın düşmənini basan, altmış min kafirə qan qusduran, ağ-boz atının yalı üzərində qar yığılan Qəflət qoca oğlu Şir Şəmsəddin çaparaq yetişdi: “Çal qılıncını, ağam Qazan, çatdım!” - dedi.</p>
            <p>Bunun ardınca, xanım, görək, kimlər yetişdi:</p>

        </div>

    </div>

</div>
<!--/page end -->

</body>
</html>
<?xml version="1.0" encoding="UTF-8"?>
<!DOCTYPE html>
<html xmlns="http://www.w3.org/1999/xhtml" xml:lang="en">
<!--
  Ədəbiyyat - 10






  Copyright © The Ministry of Education, Baku 2014. All rights reserved.

  The story and all images are copyrighted property of The Ministry of Education of the Azerbaijan Rebublic with all rights reserved.
  Use and/or duplication is not permitted without written permission from Ministry of Education of the Azerbaijan Rebublic.

-->
<head>

    <meta name="viewport" content="width=750, height=1000"/>
    <title>Ədəbiyyat - 10</title>

    <!-- styles -->
    <link rel="stylesheet" href="../../assets/bootstrap-3.2.0/css/bootstrap.min.css"/>
    <link rel="stylesheet" href="../../assets/css/main.css?v=6"/>

    <!-- scripts -->
    <script src="../../assets/js/jquery.js"></script>
    <link rel="stylesheet" href="../../assets/js/idangerous.swiper/idangerous.swiper.css"/>
    <script src="../../assets/js/lightbox/lightbox.min.js"></script>
    <link rel="stylesheet" href="../../assets/js/lightbox/lightbox.css"/>
    <script src="../../assets/js/idangerous.swiper/idangerous.swiper.js"></script>
    <script src="../../assets/js/main.js"></script>

</head>
<body><script src="../../assets/js/google.js"></script>

<!-- page -->
<div class="container">

    <div class="row">
        <div class="col-xs-12">

            <p class="e-paragraph-fix-1">Leylinin anası qızı ilə bağlı yayılan xəbəri qorxu və dəhşətlə qarşılayır. Yas içində olan ana bu xəbərin ailənin namusuna ləkə gətirəcəyindən əndişəyə düşür. Ananın fikrincə, aşiqlik qıza layiq bir iş deyildir bu, ailənin ar və namusu, yaxşı adı üçün təhlükəlidir.</p>
            <p class="e-paragraph-fix-1">Hər iki ana övladının davranışında dövrün qayda və baxışlarından kənaraçıxma halını gördükləri üçün dərin narahatlıq hissi keçirir.</p>
            <p class="e-paragraph-fix-1">İbn Səlamın həyata baxışı bu valideynlərinkindən fərqlənmir. Dövrün tələbləri, əxlaqi-etik normaları ilə yaşayan bu zadəgan Leylini təsadüfən görür və bu gözəl qıza elçi göndərir. Leylinin fikrini öyrənmək barədə isə düşünmür.</p>
            <p class="e-paragraph-fix-1">Əsərdəki Nofəl, Zeyd fərdi xüsusiyyətləri ilə seçilən və yadda qalan obrazlardır.</p>
            <p class="e-paragraph-fix-1">Füzuli qəhrəmanlarına, yeri gəldikcə, münasibətini bildirmişdir. Bu, obrazların səciyyələndirilməsi işini xeyli asanlaşdırır.</p>
            <div class="e-panel-border-l-green image-right">
                <p class="no e-mb0">“Poemanın uzunömürlü olmasının bir mühüm səbəbi misilsiz bədii gözəlliyidir” fikrini necə əsaslandırarsınız?</p>
            </div>
            <p class="e-paragraph-fix-1">Leyli və Məcnunla bağlı qəmli rəvayət bir çox əsərlər üçün mövzu olmuşdur. Nizami ilə başlanan “Leyli və Məcnun” Füzuliyə qədər və ondan sonra da dəfələrlə qələmə alınmışdır. Füzulinin doğma türkcəmizdə yazdığı bu möhtəşəm abidənin adı isə həmişə birinci çəkilmişdir. Poemanın yüksək dəyərləndirilməsinin ən mühüm səbəbi oxucunu valeh edən bədii gözəlliyidir. Onun maraqla oxunmasına cəlbedici süjetinin, mükəmməl kompozisiyasının təsiri çoxdur.</p>
            <p>Ana dilinin əzəmətini, qüdrətini əsərin hər beytində müşahidə etmək mümkündür. Məcazların elə bir növü yoxdur ki, poemada dəfələrlə, həm də orijinal şəkildə işlənməmiş olsun. Eyni, yaxud müxtəlif məcazların bir çox məqamlarda ardıcıl işlənməsi əsərə xüsusi gözəllik, oxuculara böyük zövq verir.</p>
            <p class="no e-pl20">
                Leyli demə - cənnət içrə bir hur, <br/>
                Məcnun demə - zülmət içrə bir nur. <br/>
                Leyli demə - övci-hüsnə bir mah, <br/>
                Məcnun demə - mülki-eşqə bir şah.
            </p>
            <p>Güclü obrazlılıq Füzuli sənətinin ən mühüm özəlliyidir. Bircə beyt oxucunun gözləri qarşısında ecazkar bədii lövhə yaradır.</p>
            <p class="no e-pl20">
                Bir yaniya getdi hər pərivəş, <br/>
                Dağıldı şərər, tutuşdu atəş.
            </p>
            <p class="e-paragraph-fix-1">Leylini gülzarlıqda gəzməyə aparan gözəllərin - pəriüzlü qızların hərəsi bir tərəfə gedir. Sanki ətrafa qığılcım (qızlar qığılcıma bənzədilir) yayılır və yanğın baş verir. Qızların gəzdiyi məkanın əlvan rəngə boyanması bu şəkildə nəzərə çarpdırılır.</p>
            <p class="e-paragraph-fix-1">Poemada gerçəkliklə uyuşmayan təsvirlərə, hadisələrə də yer verilmişdir. Bu, şairin sufi görüşləri ilə bağlıdır. Əsərdə tez-tez rast gəlinən ilahi məhəbbətin, sufiyanə eşqin təsviri buradan qaynaqlanır.</p>
            <p class="e-paragraph-fix-1">Əsərin <em>həzəc</em> bəhrində yazılması onun xoş avazla oxunmasına səbəb olur. Bunu aşağıdakı nümunədə müşahidə etmək olur.</p>

            <table class="table table-e-b-bordered2 table-e-pd table-e-pl5 e-w550 e-ml8 e-mtf">
                <tr>
                    <td>məf Ulü</td>
                    <td>məfA ilün</td>
                    <td>fə Ulün</td>
                </tr>
                <tr>
                    <td>
                        Bir gün ki <br/>Vermişdi <br/><span class="e-ptf inline-block">Salmışdı <br/>Çəkmişdi</span>
                    </td>
                    <td>
                        bahari-a <br/>cəhanə fey <br/><span class="e-ptf inline-block">niqab çöh <br/>sürud-na</span>
                    </td>
                    <td>
                        ləməfruz, <br/>zi-novruz, <br/><span class="e-ptf inline-block">rədən gül, <br/>lə bülbül.</span>
                    </td>
                </tr>
            </table>

        </div>

    </div>

</div>
<!--/page end -->

</body>
</html>
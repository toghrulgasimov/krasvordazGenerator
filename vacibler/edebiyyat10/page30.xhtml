<?xml version="1.0" encoding="UTF-8"?>
<!DOCTYPE html>
<html xmlns="http://www.w3.org/1999/xhtml" xml:lang="en">
<!--
  Ədəbiyyat - 10






  Copyright © The Ministry of Education, Baku 2014. All rights reserved.

  The story and all images are copyrighted property of The Ministry of Education of the Azerbaijan Rebublic with all rights reserved.
  Use and/or duplication is not permitted without written permission from Ministry of Education of the Azerbaijan Rebublic.

-->
<head>

    <meta name="viewport" content="width=750, height=1000"/>
    <title>Ədəbiyyat - 10</title>

    <!-- styles -->
    <link rel="stylesheet" href="../../assets/bootstrap-3.2.0/css/bootstrap.min.css"/>
    <link rel="stylesheet" href="../../assets/css/main.css?v=6"/>

    <!-- scripts -->
    <script src="../../assets/js/jquery.js"></script>
    <link rel="stylesheet" href="../../assets/js/idangerous.swiper/idangerous.swiper.css"/>
    <script src="../../assets/js/lightbox/lightbox.min.js"></script>
    <link rel="stylesheet" href="../../assets/js/lightbox/lightbox.css"/>
    <script src="../../assets/js/idangerous.swiper/idangerous.swiper.js"></script>
    <script src="../../assets/js/main.js"></script>

</head>
<body><script src="../../assets/js/google.js"></script>

<!-- page -->
<div class="container">

    <div class="row">
        <div class="col-xs-12">

            <p class="no e-pl16">
                Səsimi anla, sözümü dinlə! <br/>
                Evimin buradan keçdiyini gördünmü, de mənə! <br/>
                Dərdli başım qurban olsun, çoban, sənə! - dedi.
            </p>
            <p>Çoban dedi:</p>
            <p class="no e-pl16">
                Ölmüşdünmü, itmişdinmi, a Qazan?! <br/>
                Harda gəzirdin, haradaydın, a Qazan?! <br/>
                Dünən yox, o biri gün evin buradan keçdi. <br/>
                Qoca anan qara dəvə boynundan asılı keçdi. <br/>
                Qırx incə belli qızla arvadın - <br/>
                Boyu uzun Burla xatun ağlayıb burdan keçdi. <br/>
                Qırx igidlə oğlun Uruz başı açıq, ayağı yalın <br/>
                Kafirlərin yanınca dustaq getdi. <br/>
                Tövlə-tövlə atlarını kafir minmiş. <br/>
                Qatar-qatar qızıl dəvələrini kafir yedəkləmiş, <br/>
                Qızıl-gümüş, pul xəzinəni kafir talamışdır!..
            </p>
            <p class="e-paragraph-fix-1">Çoban belə deyərkən Qazan ah çəkdi, ağlı başından çıxdı. Dünya-aləm başına qaranlıq oldu. Dedi: “Ağzın qurusun, çoban! Dilin çürüsün, çoban! Allah sənin alnına bəla yazsın, çoban!”</p>
            <p>Qazan belə deyəndə çoban dedi:</p>
            <p class="no e-pl16">
                Nə danlayırsan məni, ağam Qazan? <br/>
                Yoxsa heç köksündə yoxmudur iman?
            </p>
            <p class="e-paragraph-fix-1">Altı yüz kafir də mənim üstümə gəldi. İki qardaşım şəhid oldu. Üç yüz kafiri öldürdüm, cəzasına çatdırdım. Sənin qapından bir kök qoyun, arıq toğlu da kafirlərə vermədim. Üç yerdən yaralandım, dərdli başım dumanlandı, yalqız qaldım. Günahım budurmu?</p>
            <p>Sonra çoban dedi:</p>
            <p class="no e-pl16">
                Qonur atını mənə ver! <br/>
                Altmış tutamlıq nizəni mənə ver! <br/>
                Ap-alaca qalxanını, mənə ver! <br/>
                Böyük, iti, polad qılıncını mənə ver! <br/>
                Oxqabından səksən oxunu mənə ver! <br/>
                Ağ tozluca tutacaqlı bərk yayını mənə ver! <br/>
                Gedim kafirin qolundakı şahinini öldürüm. <br/>
                Paltarımın qolu ilə alnımın qanını silim. <br/>
                Ölərsəm, qoy sənin uğrunda mən ölüm! <br/>
                Allah qorarsa, evini mən xilas eləyim!
            </p>
            <p class="e-paragraph-fix-1">Çoban belə dedikdə Qazan qəhərləndi. Yola düzəlib götürüldü. Çoban da Qazanın ardından yetişdi. Qazan dönüb baxdı, soruşdu: “Oğul çoban, hara gedirsən?” Çoban dedi: “Ağam Qazan, sən evini-ailəni xilas etməyə gedirsən, mən də qardaşımın qanını almağa gedirəm”.</p>
            <p>Belə dedikdə Qazan soruşdu: “Oğul çoban, qarnım acdır. Yeməyə bir şeyin vardırmı?” Çoban dedi: “Bəli, ağam Qazan, gecədən bir quzu bişirib qoymuşam. Gəl bu ağacın dibində oturaq, yeyək”.</p>

        </div>

    </div>

</div>
<!--/page end -->

</body>
</html>
<?xml version="1.0" encoding="UTF-8"?>
<!DOCTYPE html>
<html xmlns="http://www.w3.org/1999/xhtml" xml:lang="en">
<!--
  Ədəbiyyat - 10






  Copyright © The Ministry of Education, Baku 2014. All rights reserved.

  The story and all images are copyrighted property of The Ministry of Education of the Azerbaijan Rebublic with all rights reserved.
  Use and/or duplication is not permitted without written permission from Ministry of Education of the Azerbaijan Rebublic.

-->
<head>

    <meta name="viewport" content="width=750, height=1000"/>
    <title>Ədəbiyyat - 10</title>

    <!-- styles -->
    <link rel="stylesheet" href="../../assets/bootstrap-3.2.0/css/bootstrap.min.css"/>
    <link rel="stylesheet" href="../../assets/css/main.css?v=6"/>

    <!-- scripts -->
    <script src="../../assets/js/jquery.js"></script>
    <link rel="stylesheet" href="../../assets/js/idangerous.swiper/idangerous.swiper.css"/>
    <script src="../../assets/js/lightbox/lightbox.min.js"></script>
    <link rel="stylesheet" href="../../assets/js/lightbox/lightbox.css"/>
    <script src="../../assets/js/idangerous.swiper/idangerous.swiper.js"></script>
    <script src="../../assets/js/main.js"></script>

</head>
<body><script src="../../assets/js/google.js"></script>

<!-- page -->
<div class="container">

    <div class="row">
        <div class="col-xs-12">

            <p class="e-paragraph-fix-1">XIV yüzillikdə Quran motivləri əsasında yazılmış anadilli epik poeziya nümunələri (Suli Fəqih və Mustafa Zəririn “Yusif və Züleyxa” adlı poemaları) meydana çıxır. Ana dilində əsərlər sayca artsa da, fars dilində yazmaq ənənəsi də davam edir. Bu dövrdə, əsasən, Nizami mövzularında şəri, eybəcərliyi pisləyən, xeyiri, ədaləti, insan haqqını müdafiə edən epik şeir örnəkləri (Marağalı Əvhədinin “Cami-Cəm”, “Dəhnamə”, Arif Ərdəbilinin “Fərhadnamə”, Əssar Təbrizinin “Mehr və Müştəri” poemaları) yaranırdı.</p>

            <div class="e-panel-border-l-green image-right">
                <p class="no e-mb0">Qazi Bürhanəddinin yaradıcılığını ədəbiyyatımız üçün dəyərli edən hansı cəhətlərdir?</p>
            </div>

            <p class="e-paragraph-fix-1">Türk ədəbiyyatında <em>dünyəvi poeziyanın örnəyi</em> kimi dəyərləndirilən Qazi Bürhanəddin yaradıcılığı bir sıra mühüm səbəblərə görə diqqəti cəlb edir. Onun ana dilinin yüksək bədii səviyyəyə çatdığını göstərən “Divan”ı, sırf türk şeir janrı olan tuyuqdan geniş istifadə etməsi, ictimai və siyasi həyatı əks etdirməyə güclü meyli bu dövrdə - XIV yüzillikdə ədəbiyyatda gedən yeniləşmə prosesinin göstəricisi idi.</p>
            <p class="e-paragraph-fix-1">Qazi Bürhanəddinin yaradıcılığında qəhrəmanlığı, mənəvi dəyərləri əks etdirən tuyuqlar mühüm yer tutur. Tuyuqlarda sənətkarın dünyagörüşü, həyat hadisələrinə, mənəvi problemlərə münasibəti geniş əksini tapmışdır. Şairin tuyuqlarının lirik qəhrəmanı ölümdən qorxmayan, haqq işi yolunda baş qoymağa hazır olan igiddir. Mərdlik, mübarizlik, cəsarət, düşmən qarşısında əyilməzlik həmin qəhrəmanı səciyyələndirən başlıca cəhətlərdir:</p>

            <p class="no e-pl16">
                Özünü əş-şeyx bilən sərdar bolur, <br/>
                Ənəlhəq dəvi qılan bərdar bolur. <br/>
                Ər oldur, həq yolına baş oynaya, <br/>
                Döşəkdə ölən yigit murdar bolur.
            </p>

            <p>Ədəbiyyatdakı bu proseslər, humanist ideyaların bədii əksi İmadəddin Nəsiminin yaradıcılığında fəlsəfi şeirin parlaq örnəklərinin yaranması ilə nəticələndi.</p>

            <div class="e-panel-border-l-green image-right">
                <p class="no e-mb0">Həbibinin poeziyasında hansı mənəvi-əxlaqi dəyərlər əksini tapmışdır?</p>
            </div>

            <p class="e-paragraph-fix-1">XV-XVI əsrlərdə yazıb-yaratmış Həbibinin ana dilində yazdığı <em>qəzəl, qəsidə, müsəddəslərdə</em> insanın mənəvi azadlığı, daxili aləminin, təbiətin gözəlliyi əlvan poetik vasitələrlə əks etdirilmişdir. Şair insana zidd olan hər şeyi rədd edir, ona ilahi gözəlliyin yerdə təcəllisi kimi yanaşırdı. Həbibi lirik şeirlərində aşiqin qəlbinin hərarətini, səmimiliyini, fədakarlığını, gözəlliyə pərəstişini böyük sənətkarlıqla ifadə etməyə nail olmuşdur:</p>
            <p class="no e-pl17">
                Gər səninçün qılmayam çak, ey büti-nazikbədən, <br/>
                Gorum olsun ol qəba əynimdə pirahən kəfən.
            </p>
            <p class="e-paragraph-fix-1">Füzuli Həbibi sənətini yüksək dəyərləndirmişdir.</p>
            <div class="e-panel-border-l-green image-right">
                <p class="no e-mb0">Qurbaninin əsərlərində hansı problemlərə toxunulmuşdur?</p>
            </div>
            <p>Dirili Qurbaninin özəl təravəti və səmimiliyi ilə seçilən, real həyat hadisələrinin təsiri ilə yaranan <em>qoşma və gəraylılarında</em> insan və təbiət gözəllikləri sənətkarlıqla tərənnüm edilmişdir. Sənətkarın “Bənövşə” qoşmasında təbiətin gözəlliyindən vəcdə gələn insanın səmimi duyğuları əks etdirilmişdir,</p>

        </div>

    </div>

</div>
<!--/page end -->

</body>
</html>
<?xml version="1.0" encoding="UTF-8"?>
<!DOCTYPE html>
<html xmlns="http://www.w3.org/1999/xhtml" xml:lang="en">
<!--
  Ədəbiyyat - 10






  Copyright © The Ministry of Education, Baku 2014. All rights reserved.

  The story and all images are copyrighted property of The Ministry of Education of the Azerbaijan Rebublic with all rights reserved.
  Use and/or duplication is not permitted without written permission from Ministry of Education of the Azerbaijan Rebublic.

-->
<head>

    <meta name="viewport" content="width=750, height=1000"/>
    <title>Ədəbiyyat - 10</title>

    <!-- styles -->
    <link rel="stylesheet" href="../../assets/bootstrap-3.2.0/css/bootstrap.min.css"/>
    <link rel="stylesheet" href="../../assets/css/main.css?v=6"/>

    <!-- scripts -->
    <script src="../../assets/js/jquery.js"></script>
    <link rel="stylesheet" href="../../assets/js/idangerous.swiper/idangerous.swiper.css"/>
    <script src="../../assets/js/lightbox/lightbox.min.js"></script>
    <link rel="stylesheet" href="../../assets/js/lightbox/lightbox.css"/>
    <script src="../../assets/js/idangerous.swiper/idangerous.swiper.js"></script>
    <script src="../../assets/js/main.js"></script>

</head>
<body><script src="../../assets/js/google.js"></script>

<!-- page -->
<div class="container">

    <div class="row">
        <div class="col-xs-12">

            <p class="e-paragraph-fix-1">Ş ə r ə f n i s ə &#160; x a n ı m. Ana, vallah ağlamırdım! Allaha şükür, atam sağ, anam sağ, dəxi nə var ki, ağlayım?</p>
            <p class="e-paragraph-fix-1">Ş ə h r ə b a n u &#160; x a n ı m <em>(gülə-gülə)</em>. Niyə demirsən ki, adaxlım da gözümün qabağında?</p>
            <p class="e-paragraph-fix-1">Ş ə r ə f n i s ə &#160; x a n ı m. Adaxlım kimdir?</p>
            <p class="e-paragraph-fix-1">Ş ə h r ə b a n u &#160; x a n ı m. Necə adaxlım kimdir? Bəs əmin oğlu Şahbaz bəy kimin adaxlısıdır? Atan iyirmi gündən sonra, Allah qoysa, sizə bir toy edəcəkdir ki, tərifi tamam Qarabağda söylənəcək. İsrağagün aşnası zərdablı Qurban bəyə kağız yazırdı ki, Şamaxı çəngilərinin vədəsini alsın, toya göndərsin.</p>
            <p class="e-paragraph-fix-1">Ş ə r ə f n i s ə &#160; x a n ı m. Bıy, anam nələr söyləyir. Şahbaz bəy on gündən sonra çıxıb gedir. Bilmirəm, atam kimə toy tədarükü görür.</p>
            <p class="e-paragraph-fix-1">Ş ə h r ə b a n u &#160; x a n ı m <em>(təəccüblə)</em>. Şahbaz gedir? Şahbaz kiminlə gedir? Nə danışırsan? Allahı sevirsən, öz yanından zad quraltma. İndi bildim ki, doğrudan da, ağlayırmışsan. Gerçəkdən ki, qız uşağının ağlı olmaz imiş, gözünün yaşı əlində olurmuş. De görüm, sənə kim dedi ki, Şahbaz gedir?</p>
            <p class="e-paragraph-fix-1">Ş ə r ə f n i s ə &#160; x a n ı m <em>(başın aşağı salmış)</em>. Özü.</p>
            <p class="e-paragraph-fix-1">Ş ə h r ə b a n u &#160; x a n ı m. Yaxşı, hara gedir?</p>
            <p class="e-paragraph-fix-1">Ş ə r ə f n i s ə &#160; x a n ı m. Nə bilim, Firəngəmi, Parisəmi, adı batsın, dilim də yovuşmur.</p>
            <p class="e-paragraph-fix-1">Ş ə h r ə b a n u &#160; x a n ı m. Yaxşı, Şahbaz kiminlə Parisə gedir?</p>
            <p class="e-paragraph-fix-1">Ş ə r ə f n i s ə &#160; x a n ı m. Qonağımız müsyö Jordan ilə.</p>
            <p class="e-paragraph-fix-1">Ş ə h r ə b a n u &#160; x a n ı m. O bizim çör-çöp döşürən firəng ilə? Nədən ötrü? Firəngdə onun nə alıb-verəcəyi var? Parisdə onun nə iti azıbdır?!</p>
            <p class="e-paragraph-fix-1">Ş ə r ə f n i s ə &#160; x a n ı m. Nə bilim, cahıl uşaqdır. Müsyö Jordan beyninə salıbdır ki, Parisdə qızlar, gəlinlər məclislərdə, yığıncaqlarda üzüaçıq oturub-dururlar. Nə bilim, başqa zadlar da çox deyibdir. İndi o da dəli-divanə olub deyir ki, gərək gedəm bir Parisi görəm. Əvvəl əmimdən rüsxət istəyəcəyəm, qoymasa, gecə atımı minib, Arazı o taya keçib, müsyö Jordan ilə görüşüb, onunla bərabər gedib, Parisi görüb seyr edəcəyəm.</p>
            <p>Ş ə h r ə b a n u &#160; x a n ı m <em>(toxuduğu corabı yerə tullayıb, kiçik qızına üzün tutub)</em>. A qız, Gülçöhrə, get Şahbazı o biri damdan bura çağır, görüm bu necə sözdür.</p>
            <p class="no text-center e-italic">Gülçöhrə qaçır. Bu halda qapı açılır, Şahbaz bəy içəri girir.</p>
            <p class="e-paragraph-fix-1">Ş a h b a z &#160; b ə y. Əmidostu, nə var, xeyir ola?</p>
            <p class="e-paragraph-fix-1">Ş ə h r ə b a n u &#160; x a n ı m <em>(qaşqabağın tökmüş)</em>. Şahbaz, eşidirəm ki, Firəngə, Parisə gedirsən? Bu necə sözdür?</p>
            <p>Ş a h b a z b ə y <em>(gülümsəmiş)</em>. Gedəndə nə olar, əmidostu? Gedərəm də, qayıdaram da, Şərəfnisəyə firəng qızları başlarına örtən təsəklərdən alıb sovqat gətirrəm də.</p>

        </div>

    </div>

</div>
<!--/page end -->

</body>
</html>
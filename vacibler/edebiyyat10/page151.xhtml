<?xml version="1.0" encoding="UTF-8"?>
<!DOCTYPE html>
<html xmlns="http://www.w3.org/1999/xhtml" xml:lang="en">
<!--
  Ədəbiyyat - 10






  Copyright © The Ministry of Education, Baku 2014. All rights reserved.

  The story and all images are copyrighted property of The Ministry of Education of the Azerbaijan Rebublic with all rights reserved.
  Use and/or duplication is not permitted without written permission from Ministry of Education of the Azerbaijan Rebublic.

-->
<head>

    <meta name="viewport" content="width=750, height=1000"/>
    <title>Ədəbiyyat - 10</title>

    <!-- styles -->
    <link rel="stylesheet" href="../../assets/bootstrap-3.2.0/css/bootstrap.min.css"/>
    <link rel="stylesheet" href="../../assets/css/main.css?v=6"/>

    <!-- scripts -->
    <script src="../../assets/js/jquery.js"></script>
    <link rel="stylesheet" href="../../assets/js/idangerous.swiper/idangerous.swiper.css"/>
    <script src="../../assets/js/lightbox/lightbox.min.js"></script>
    <link rel="stylesheet" href="../../assets/js/lightbox/lightbox.css"/>
    <script src="../../assets/js/idangerous.swiper/idangerous.swiper.js"></script>
    <script src="../../assets/js/main.js"></script>

</head>
<body><script src="../../assets/js/google.js"></script>

<!-- page -->
<div class="container">

    <div class="row">
        <div class="col-xs-12">

            <p class="e-paragraph-fix-1">Qoca yaşlarında ailəsində baş verən bədbəxt hadisələr aşığa ağır təsir etmiş, qəlbində bədbin hislər doğurmuşdur. Erməni daşnaklarının Göyçə mahalında törətdiyi qırğın nəticəsində Aşıq Ələsgər ailəsi ilə birlikdə Kəlbəcərin Yanşaq kəndinə, oradan da Tərtərə köçmüşdür. İki il sonra doğma kəndinə qayıdan aşıq ömrünü burda başa vurmuş, 1926-cı ildə vəfat etmişdir.</p>
            <p class="e-paragraph-fix-1">Aşıq Ələsgərin zəngin bədii irsi toy və şənlik məclislərində, çeşmə başında, yaylaqlarda bədahətən dediyi gəraylı, qoşma, təcnis, deyişmə, ustadnamə, müxəmməs və digər janrlarda olan əsərlərdən ibarətdir. Şeirlərində başlıca yeri məhəbbətin tərənnümü, gözəllərin tərifi, təbiətin təsviri, əxlaqi-tərbiyəvi fikirlərin təbliği, ictimai eyiblərin tənqidi tutur.</p>
            <p>Aşiqin sevgi yolunda qarşılaşdığı çətinliklər, əzab və iztirabların təsviri <em>məhəbbət mövzusunda</em> yaratdığı qoşmalarının əsas motivini təşkil edir.</p>
            <p class="no e-pl20">
                Nazik barmaqlıdı, şümşad əllidi, <br/>
                Ayna qabaqlıdı, siyah tellidi. <br/>
                Şəkər söhbətlidi, şirin dillidi, <br/>
                Tuti kimi xoş zəbanım gedibdi.
            </p>
            <p>Onun el <em>gözəllərinin tərifinə</em> həsr olunmuş şeirlərində nikbin, şən, şux ruh hakimdir. Gözəlləmə adlanan bu şeirlərdə el qızının zahiri gözəlliyinin təsviri ilə yanaşı, saf, incə təbiəti, vəfalı, düz ilqarlı olması da öz əksini tapmışdır. “Güləndam”, “Bəyistan”, “Düşdü” və s. şeirlərində Azərbaycan gözəlinin mənəvi-əxlaqi keyfiyyətləri tərənnüm edilir, bədii portreti çəkilir.</p>
            <p class="no e-pl20">
                Səni gördüm, əl götürdüm dünyadan, <br/>
                Qara gözlü, qələm qaşlı Güləndam! <br/>
                Alma yanağına, bal dodağına, <br/>
                Baxan kimi ağlım çaşdı, Güləndam!
            </p>
            <p><em>Təbiətə</em> həsr olunmuş şeirlərində aşığın vətənpərvərliyi, xalqına bağlılığı qabarıq ifadə olunub. Aşığın “Yaylaq”, “Gördüm”, “Dağlar” rədifli qoşmaları ədəbiyyatımızda doğma yurdun gözəlliyinə həsr olunmuş ən maraqlı əsərlərdəndir. “Yaylaq” rədifli qoşmasında və gəraylısında yazda el-obanın üz tutduğu, el gözəllərinin, igidlərin qaynaşdığı, aşıqların çal-çağın eşidilən səfalı yaylaqlar, seyrəngahlar tərənnüm edilir:</p>
            <p class="no e-pl20">
                Könlüm qaranquştək uçub qoynuna, <br/>
                Gəzir hər yamacı, hər yalı, yaylaq! <br/>
                Ruhum təzələnir, məst olur ürək, <br/>
                Görəndə bu çağı, bu halı, yaylaq!
            </p>
            <p>Aşıq Ələsgərin yaradıcılığında <em>nəsihətlərin</em> əks olunduğu şeirlər - <em>ustadnamələr</em> mühüm yer tutur. Aşığın əxlaqi-tərbiyəvi mövzuda olan “Gərəkdi”, “Olmaz” şeirləri xalq müdrikliyini, sənətkarın böyük həyat təcrübəsini əks etdirir:</p>
            <p class="no e-pl20">
                Bu dünyanı mən təcrübə eylədim, <br/>
                Namərd körpü salsa, onda ad olmaz. <br/>
                Bir mərd ilə ağı yesən, şirindi, <br/>
                Yüz namərdlə şəkər yesən, dad olmaz.
            </p>
            <p>Aşığın yaradıcılığının bir qismini cəmiyyətdəki nöqsanları, ədalətsizliyi, istismarı tənqid edən <em>ictimai motivli</em> şeirlər təşkil edir. “Çıxıbdı”, “Görmədim” əsərlərində həyatın bərkini-boşunu görmüş müdrik aşıq zəmanəsində müşahidə etdiyi nöqsanlara, zülm və haqsızlığa, özbaşınalığa kəskin tənqidi münasibətini bildirir.</p>


        </div>

    </div>

</div>
<!--/page end -->

</body>
</html>
<?xml version="1.0" encoding="UTF-8"?>
<!DOCTYPE html>
<html xmlns="http://www.w3.org/1999/xhtml" xml:lang="en">
<!--
  Ədəbiyyat - 10






  Copyright © The Ministry of Education, Baku 2014. All rights reserved.

  The story and all images are copyrighted property of The Ministry of Education of the Azerbaijan Rebublic with all rights reserved.
  Use and/or duplication is not permitted without written permission from Ministry of Education of the Azerbaijan Rebublic.

-->
<head>

    <meta name="viewport" content="width=750, height=1000"/>
    <title>Ədəbiyyat - 10</title>

    <!-- styles -->
    <link rel="stylesheet" href="../../assets/bootstrap-3.2.0/css/bootstrap.min.css"/>
    <link rel="stylesheet" href="../../assets/css/main.css?v=6"/>

    <!-- scripts -->
    <script src="../../assets/js/jquery.js"></script>
    <link rel="stylesheet" href="../../assets/js/idangerous.swiper/idangerous.swiper.css"/>
    <script src="../../assets/js/lightbox/lightbox.min.js"></script>
    <link rel="stylesheet" href="../../assets/js/lightbox/lightbox.css"/>
    <script src="../../assets/js/idangerous.swiper/idangerous.swiper.js"></script>
    <script src="../../assets/js/main.js"></script>

</head>
<body><script src="../../assets/js/google.js"></script>

<!-- page -->
<div class="container">

    <div class="row">
        <div class="col-xs-12">

            <p class="no e-paragraph-fix-1">İl quraqlıq keçəndə isə yağışçağırma mərasimi qurular, nəğmələr oxunarmış. Yazın gəlişi el bayramına çevrilmiş, el şənliklərində Novruzla bağlı nəğmələr ifa edilmişdir.</p>
            <p>Xalqın məişəti, güzəranı ilə bağlı olan <em>mərasim nəğmələri</em> qədim insanlar tərəfindən müxtəlif mərasimlərdə ifa edilmişdir. Elçilik, nişanlanma və toy zamanı şadlıq nəğmələrinin oxunması, yas mərasimlərində ağıların söylənilməsi adəti indi də qalmaqdadır. <em>Toy nəğmələrində</em> xalqımızın ailə, məhəbbət, sədaqət kimi mənəvi dəyərlərindən söz açılır, yeni qurulan ailənin xoşbəxtliyi ilə bağlı diləklər ifadə olunur:</p>
            <p class="no e-pl22">
                Zülf töküb üzə dilbər, <br/>
                Çıxıbdı düzə dilbər, <br/>
                Duvaq salın üzünə <br/>
                Gəlməsin gözə dilbər.
            </p>
            <p>Mərasim nəğmələrinin bir növü olan <em>ağılar</em> insan ölümü, faciəsi ilə bağlı nəğmələrdir. Bu nəğmələrdə yaxın, doğma adamların ölümündən doğan dərin kədər, qəm hisləri ifadə olunur:</p>
            <p class="no e-pl22">
                Ağlaram ağlar kimi, <br/>
                Dərdim var dağlar kimi, <br/>
                Xəzəl ollam, tökülləm, <br/>
                Viranə bağlar kimi.
            </p>
            <p><em>Məişət nəğmələri olan laylalar</em> və <em>oxşamalar</em> folklorun geniş yayılmış janrlarıdır. Layla və oxşamalarda ananın körpəsinə məhəbbəti, övladının gələcəyi ilə bağlı ümid və arzuları əksini tapır:</p>
            <p class="no e-pl22">
                Laylay dedim, yatasan, <br/>
                Qızılgülə batasan. <br/>
                Qızılgülün içində <br/>
                Şirin yuxu tapasan. <br/>
                Balam, layla, a layla, <br/>
                Körpəm, layla, a layla.
            </p>
            <p><em>Oxşamalar</em> körpəsini əyləndirən, əzizləyib-oynadan ananın oxuduğu nəğmələrdir. Oxşamaya bəzən <em>nazlama</em> da deyilir. Oxşamalar ikilik və dördlük şəklində olur:</p>
            <p class="no e-pl22">
                Balama qurban inəklər, <br/>
                Balam haçan iməklər. <br/>
                Tüstüsüz damlar, <br/>
                Sarı badamlar, <br/>
                Tənbəl adamlar, <br/>
                Bu balama qurban.
            </p>
            <p><em>Qəhrəmanlıq nəğmələri</em> xalqın igid oğullarını düşmənlə döyüşə, qəhrəmanlığa, mərdliyə səsləyir.</p>

        </div>

    </div>

</div>
<!--/page end -->

</body>
</html>
<?xml version="1.0" encoding="UTF-8"?>
<!DOCTYPE html>
<html xmlns="http://www.w3.org/1999/xhtml" xml:lang="en">
<!--
  Ədəbiyyat - 10






  Copyright © The Ministry of Education, Baku 2014. All rights reserved.

  The story and all images are copyrighted property of The Ministry of Education of the Azerbaijan Rebublic with all rights reserved.
  Use and/or duplication is not permitted without written permission from Ministry of Education of the Azerbaijan Rebublic.

-->
<head>

    <meta name="viewport" content="width=750, height=1000"/>
    <title>Ədəbiyyat - 10</title>

    <!-- styles -->
    <link rel="stylesheet" href="../../assets/bootstrap-3.2.0/css/bootstrap.min.css"/>
    <link rel="stylesheet" href="../../assets/css/main.css?v=6"/>

    <!-- scripts -->
    <script src="../../assets/js/jquery.js"></script>
    <link rel="stylesheet" href="../../assets/js/idangerous.swiper/idangerous.swiper.css"/>
    <script src="../../assets/js/lightbox/lightbox.min.js"></script>
    <link rel="stylesheet" href="../../assets/js/lightbox/lightbox.css"/>
    <script src="../../assets/js/idangerous.swiper/idangerous.swiper.js"></script>
    <script src="../../assets/js/main.js"></script>

</head>
<body><script src="../../assets/js/google.js"></script>

<!-- page -->
<div class="container">

    <div class="row">
        <div class="col-xs-12">

            <p class="e-paragraph-fix-1">Bu halı gördükdə Qazanın qara qıyıq gözləri qan-yaş doldu. Qanı damarlarında dayandı. Qara bağrı sarsıldı. Qonur atını dizləri ilə vurub, kafirin keçdiyi yola düşdü, getdi. Qazanın qarşısına bir su çıxdı. Qazan dedi: “Su Allahın üzünü görmüşdür. Mən bu su ilə xəbərləşim!” Görək, xanım, necə xəbərləşdi.</p>
            <p>Qazan dedi:</p>
            <p class="no e-pl16">
                Çağlayaraq qayalardan çıxan su! <br/>
                Ağac gəmiləri atıb-tutan su! <br/>
                Həsən ilə Hüseynin həsrəti su! <br/>
                Bağ ilə bostanın zinəti su! <br/>
                Ayişə ilə Fatimənin baxışı su! <br/>
                Şahanə atların içdiyi su! <br/>
                Qızıl dəvələrin gəlib keçdiyi su! <br/>
                Çevrəsində ağ qoyunların yatdığı su! <br/>
                Yurdumdan bir xəbər bilirsənsə, de mənə! <br/>
                Dərdli başım qurban olsun, suyum, sənə!
            </p>
            <p>Su necə xəbər versin?! Sudan keçdi, bu dəfə bir qurda rast gəldi. “Qurd üzü uğurludur, qurdla bir xəbərləşim”, - dedi. Görək, xanım, necə xəbərləşdi:</p>
            <p class="no e-pl16">
                Qaranlıq axşam olanda günü doğulan! <br/>
                Qarla yağış yağanda ər kimi duran! <br/>
                Qaracıq atları kişnəşdirən! <br/>
                Qızıl dəvə gördükdə inləşdirən! <br/>
                Ağca qoyun görəndə quyruğuyla qamçı çəkən! <br/>
                Arxasıyla vurub, bərk ağılın ardını sökən! <br/>
                Burma-axta kök qoçları alıb-tutan! <br/>
                Qanlı quyruq üzüb şap-şap udan! <br/>
                Ulaşması köpəkləri təşvişə salan! <br/>
                Əldə məşəl çobanları gecə vaxtı yüyürdən! <br/>
                Yurdumdan bir xəbər bilirsənsə, de mənə! <br/>
                Dərdli başım qurban olsun, qurdum, sənə! - dedi.
            </p>
            <p>Qurd necə xəbər versin?! Qurddan da ötüb keçdi. Qaraca çobanın qara köpəyi Qazanın qarşısına gəldi. Qazan qara köpəklə xəbərləşdi, görək, xanım, necə xəbərləşdi:</p>
            <p class="no e-pl16">
                Qaranlıq axşam olanda hav-hav hürən! <br/>
                Turş ayran töküləndə şap-şap içən! <br/>
                Gələn yadı, oğrunu qorxudan! <br/>
                Hürməyiylə qorxudaraq hürküdən! <br/>
                Yurdumun xəbərini bilirsənsə, de mənə! <br/>
                Dərdli başım sağ olduqca <br/>
                Yaxşılıqlar edim, köpək, sənə! - dedi.
            </p>
            <p>Köpək Qazanın atının ayağına atılıb-düşür, zing-zing zingildəyir. Qazan qamçı ilə köpəyi vurdu. Köpək çəkildi, gəldiyi yolla getdi. Qazan köpəyi qovlayıb Qaraca çobanın yanına gəldi. Çobanı gördükdə xəbərləşdi, görək, xanım, necə xəbərləşdi:</p>
            <p class="no e-pl16">
                Qaranlıq axşam olanda qayğılı çoban! <br/>
                Qarla yağış yağanda od-ocaqlı çoban!
            </p>

        </div>

    </div>

</div>
<!--/page end -->

</body>
</html>
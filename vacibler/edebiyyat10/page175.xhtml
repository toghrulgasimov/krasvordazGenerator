<?xml version="1.0" encoding="UTF-8"?>
<!DOCTYPE html>
<html xmlns="http://www.w3.org/1999/xhtml" xml:lang="en">
<!--
  Ədəbiyyat - 10






  Copyright © The Ministry of Education, Baku 2014. All rights reserved.

  The story and all images are copyrighted property of The Ministry of Education of the Azerbaijan Rebublic with all rights reserved.
  Use and/or duplication is not permitted without written permission from Ministry of Education of the Azerbaijan Rebublic.

-->
<head>

    <meta name="viewport" content="width=750, height=1000"/>
    <title>Ədəbiyyat - 10</title>

    <!-- styles -->
    <link rel="stylesheet" href="../../assets/bootstrap-3.2.0/css/bootstrap.min.css"/>
    <link rel="stylesheet" href="../../assets/css/main.css?v=6"/>

    <!-- scripts -->
    <script src="../../assets/js/jquery.js"></script>
    <link rel="stylesheet" href="../../assets/js/idangerous.swiper/idangerous.swiper.css"/>
    <script src="../../assets/js/lightbox/lightbox.min.js"></script>
    <link rel="stylesheet" href="../../assets/js/lightbox/lightbox.css"/>
    <script src="../../assets/js/idangerous.swiper/idangerous.swiper.js"></script>
    <script src="../../assets/js/main.js"></script>

</head>
<body><script src="../../assets/js/google.js"></script>

<!-- page -->
<div class="container">

    <div class="row">
        <div class="col-xs-12">

            <p class="e-paragraph-fix-1">X ə l i l. Tərpənmə, tərpənmə boynunu sovurram!</p>
            <p class="e-paragraph-fix-1">Ş a h m a r &#160; b ə y. A gədə, qoymayın. Qabaqla! Hara qaçırsan? Qoymayın, ay gədə!</p>
            <p class="e-paragraph-fix-1">H a c ı &#160; M u r a d. Tutun, ay gədə, qoymayın, getdi. <em>(Tüfəng səsi)</em></p>
            <p class="e-paragraph-fix-1">X ə l i l. Tüfəngi elə atmazlar, al gəldi. <em>(Tüfəng səsi)</em></p>
            <p class="e-paragraph-fix-1">H a c ı &#160; M u r a d. Tutmuşam, gəl, ay gədə! Tərpənmə! Tərpənmə, öldürdüm! Hara tərpənirsən? Oldürrəm bu saat!</p>
            <p class="e-paragraph-fix-1">X ə l i l. O birisi necə oldu, ay gədə? At qalsın yerində, qoyma qaçdı!</p>
            <p class="e-paragraph-fix-1">Ş a h m a r &#160; b ə y. Qorxma, gəldim... Buraxmayın! Bağla qollarını!.. O birisi necə oldu, ay uşaqlar?..</p>
            <p>X ə l i l. O birisini apardılar. <em>(Tez-tez tüfəng atılır və səs uzaqlaşır)</em> Qoymayın, apardılar!</p>
            <p class="no text-center e-italic">Pərdə</p>
            <p class="no text-center e-bold e-mt3">B e ş i n c i &#160; m ə c l i s</p>
            <p class="e-paragraph-fix-1">S ə a d ə t &#160; x a n ı m. Mənim ağlım kəsmir ki, bu gün Mahmud şəhərə getmiş ola, heç elə gün olmayıb ki, bizim evimiz bu mərtəbə yiyəsiz qala. Gədələrin biri də evdə yoxdur. Qanmıram, bu nə işdir? Deyirəm, yoxsa bu evi yıxılmışlar o tərəfə gediblər?</p>
            <p class="e-paragraph-fix-1">G ü l b a h a r &#160; x a n ı m. Mən özüm də qanmıram... Mahmud gedəndə mənə dedi ki, şəhərdə işim var, bir-iki gündən sonra qayıdacağam.</p>
            <p class="e-paragraph-fix-1">H ü r ü. Mən onu bilirəm ki, Rüstəm bəy qaranlıq qovuşandan bir-iki saat sonra tüfəngi götürüb getdi. Deyəsən, elə o bədbəxt uşaqları o tərəfə getdilər.</p>
            <p class="e-paragraph-fix-1">G ü l b a h a r &#160; x a n ı m. Yavaş bir, ay qız! Bu nə səsdir, ay başına dönüm?</p>
            <p class="e-paragraph-fix-1">S ə a d ə t &#160; x a n ı m. Bir az sakit ol görüm. <em>(Səktə)</em> Siz burada durun, mən görüm bu nə səsdir, bu saat qayıdaram. <em>(Gedir)</em></p>
            <p class="e-paragraph-fix-1">H ü r ü. Heç belə iş görünməyib ki, sənin evində bir Allah bəndəsi gəlin ola, sən gedəsən onun atası evinə od vurub, qardaşların öldürəsən. Belə yox olasan sən, ay Rüstəm bəy, yox!</p>
            <p class="e-paragraph-fix-1">G ü l b a h a r &#160; x a n ı m. Allahın qəzəbinə gəlsin görüm onu, evi başına uçsun, tar-mar olsun, Səadətin canından uzaq yerdə.</p>
            <p class="e-paragraph-fix-1">H ü r ü. Vallah, əgər Səadət olmaya, bu evdə mən bir gün də qalmaram. Deyirəm, nə bilim, bəlkə, Allah rəhm eləyə, bir növ bunlar barışalar. Səadətin işin qurtaraq, çıxaq gedək evimizə.</p>
            <p class="e-paragraph-fix-1">G ü l b a h a r &#160; x a n ı m. Yox, bu evi yıxılmış Rüstəm bəy farağat oturmayacaq, ölənəcən barışıq da ola bilməz. O elə məlun deyil!</p>
            <p>S ə a d ə t &#160; x a n ı m <em>(tələsik gəlib)</em>. Hürü nənə! Mahmudun çuxasını, Əhmədin yapıncısını, papaqlarını tez buraya gətir, tez ol, tez! Sual lazım deyil, durma. <em>(Hürü gedir)</em> Xudaya, bilmirəm, biz nə günah eləmişik ki, bu qədər müsibətlər bizim başımıza gəlir?.. Gülbahar, titrəmək vaxtı deyil... Bu dəqiqə sən gərək gedəsən, burada artıq qala bilməzsən! Evin yıxılsın ata, evin yıxılsın! Gediblər... Qırğın olub, çoban söyləyir...</p>

        </div>

    </div>

</div>
<!--/page end -->

</body>
</html>
<?xml version="1.0" encoding="UTF-8"?>
<!DOCTYPE html>
<html xmlns="http://www.w3.org/1999/xhtml" xml:lang="en">
<!--
  Ədəbiyyat - 10






  Copyright © The Ministry of Education, Baku 2014. All rights reserved.

  The story and all images are copyrighted property of The Ministry of Education of the Azerbaijan Rebublic with all rights reserved.
  Use and/or duplication is not permitted without written permission from Ministry of Education of the Azerbaijan Rebublic.

-->
<head>

    <meta name="viewport" content="width=750, height=1000"/>
    <title>Ədəbiyyat - 10</title>

    <!-- styles -->
    <link rel="stylesheet" href="../../assets/bootstrap-3.2.0/css/bootstrap.min.css"/>
    <link rel="stylesheet" href="../../assets/css/main.css?v=6"/>

    <!-- scripts -->
    <script src="../../assets/js/jquery.js"></script>
    <link rel="stylesheet" href="../../assets/js/idangerous.swiper/idangerous.swiper.css"/>
    <script src="../../assets/js/lightbox/lightbox.min.js"></script>
    <link rel="stylesheet" href="../../assets/js/lightbox/lightbox.css"/>
    <script src="../../assets/js/idangerous.swiper/idangerous.swiper.js"></script>
    <script src="../../assets/js/main.js"></script>

</head>
<body><script src="../../assets/js/google.js"></script>

<!-- page -->
<div class="container">

    <div class="row">
        <div class="col-xs-12">

            <p class="e-paragraph-fix-1">- Qəzanın təqdirindən, usta Yusif, bu gün sən bizim padşahımızsan! İranın səltənət taxtında bu saatda Şah Abbasın yeri boşdur. Bizləri sərəfraz, xoşbəxt eləyin, şah sarayına buyurun ki, şahın taxta çıxması vaqe olsun.</p>
            <p class="e-paragraph-fix-1">Yusif Sərrac çox heyrətə düşdü. Heç bilmədi ki, bu nə əhvalatdır. Onun qabağında tamam dövlət qulluqçuları durmuşdular. Bu sözləri ona İranda mətin bir şəxs hesab olunan mollabaşı deyirdi. Amma hadisə o dərəcədə qəribə idi ki, gözü ilə gördüyü bu əhvalatın olmağına Yusif Sərrac heç etibar edə bilmirdi. Axırda dedi:</p>
            <p class="e-paragraph-fix-1">- Mənim ağam, mollabaşı, mən cənabınızı İranda mətin adamlardan hesab edirəm. Bilmirəm ki, aya dəli olubsunuz, ya tiryək atıbsınız, bu sözləri mənim üzümə deyirsiniz. Mən bir fəqir sərrac babayam, mən hara, taxt-tac hara!.. Vallah, mən anlaya bilmirəm ki, sizin bu hərəkətinizi nəyə isnad verim... Mat və heyran qalmışam. Acizanə təvəqqe edirəm ki, mənə sataşmayasınız.</p>
            <p class="e-paragraph-fix-1">Sərdar Zaman xan başladı:</p>
            <p>- Usta Yusif, bu gün tamam İran torpağında sənin şahlığın qəbul edilmişdir. Mollabaşının sözünə əsasən şah sarayına buyurun ki, şahın taxta çıxmağı vaqe olsun.</p>

            <div class="e-verticalLine-l-green e-ml8 e-mb2 e-mt1">
                <ol class="e-list-c-l-green e-ml1 e-counter-reset-2 e-bold">
                    <li>Kiçik qruplarda birləşərək əsərin məzmunu, tanış olmayan sözlər və məcazlarla bağlı qənaətlərinizi müzakirə edin, aşağıdakı sualları da əhatə etməklə təqdimata hazırlaşın. <br/>
                        <ul class="e-list-line e-mlm1 e-normal">
                            <li>Münəccimbaşı Mirzə Sədrəddin Şah Abbasın yanına nə üçün gəlmişdi?</li>
                            <li>Onun verdiyi xəbər Şah Abbasa necə təsir etdi?</li>
                            <li>Vəzirlər şahın hüzurunda nə barədə danışdılar?</li>
                            <li>Şah münəccimbaşının öldürülməsi barədəki hökmünü nə üçün dəyişdi?</li>
                            <li>Şahın bəladan qurtulması üçün Mövlana Cəmaləddin hansı tədbiri məsləhət gördü?</li>
                        </ul>
                    </li>
                    <li>Gəldiyiniz nəticələri təqdimatlar əsasında müzakirə edin</li>
                </ol>
            </div>

            <div class="e-panel-1">
                &#160;
            </div>
            <div class="e-panel-2">
                Evdə iş
            </div>

            <div class="clear"></div>

            <ol class="e-mlm2">
                <li>Povestin davamını oxuyun.</li>
                <li>Tanış olmayan sözlərin mənasını və daha maraqlı hesab etdiyiniz məcazları
                    müəyyənləşdirin.</li>
                <li>Mənasını aydınlaşdırdığınız sözlərin (beşdən az olmayaraq) alınma, yaxud dilimizə aid olduğunu əsaslandırın.</li>
                <li>Yazılı qeydlər əsasında şifahi təqdimata hazırlaşın.</li>
                <li>Seçdiyiniz parçanın məzmununu iki formada - yığcam və yaradıcı danışmağı öyrənin.</li>
            </ol>

            <div class="image-left e-w40">
                <img src="../../assets/img/arrow.jpg" alt="" width="100%"/>
            </div>

            <p class="no">Yusif Sərracı ata mindirdilər, əvvəlki qərar üzrə dəstə şah sarayına yola düşdü. Xidmətçilərin küçələrdə “Çəkilin! Çəkilin!” səsi ərşə dayandı. Tamam Qəzvin əhalisi kişili-arvadlı, kiçikli-böyüklü pəncərələrə və damlar üstünə çıxıb, tamaşaya məşğul oldular. Əhvalatdan xəbərdar olmadıqları üçün hamısı heyrətdə qaldı. Şah sarayının qapısında xidmətçilər Yusif Sərracı atdan düşürdülər. Mollabaşı və sərdar Zaman xan qolundan yapışıb, təzim ilə onu imarətin otağına daxil etdilər və səltənət taxtının üstündə oturtdular. Hamı şahın sarayından çıxdı.</p>

        </div>

    </div>

</div>
<!--/page end -->

</body>
</html>
<?xml version="1.0" encoding="UTF-8"?>
<!DOCTYPE html>
<html xmlns="http://www.w3.org/1999/xhtml" xml:lang="en">
<!--
  Ədəbiyyat - 10






  Copyright © The Ministry of Education, Baku 2014. All rights reserved.

  The story and all images are copyrighted property of The Ministry of Education of the Azerbaijan Rebublic with all rights reserved.
  Use and/or duplication is not permitted without written permission from Ministry of Education of the Azerbaijan Rebublic.

-->
<head>

    <meta name="viewport" content="width=750, height=1000"/>
    <title>Ədəbiyyat - 10</title>

    <!-- styles -->
    <link rel="stylesheet" href="../../assets/bootstrap-3.2.0/css/bootstrap.min.css"/>
    <link rel="stylesheet" href="../../assets/css/main.css?v=6"/>

    <!-- scripts -->
    <script src="../../assets/js/jquery.js"></script>
    <link rel="stylesheet" href="../../assets/js/idangerous.swiper/idangerous.swiper.css"/>
    <script src="../../assets/js/lightbox/lightbox.min.js"></script>
    <link rel="stylesheet" href="../../assets/js/lightbox/lightbox.css"/>
    <script src="../../assets/js/idangerous.swiper/idangerous.swiper.js"></script>
    <script src="../../assets/js/main.js"></script>

</head>
<body><script src="../../assets/js/google.js"></script>

<!-- page -->
<div class="container">

    <div class="row">
        <div class="col-xs-12">

            <p class="no e-paragraph-fix-1"><em>(Şərəfnisə xanım tez qalxıb yükdən pul sandıqçasını alıb anasının qabağına qoyur, Şəhrəbanu xanım sandıqçanın ağzını açır, yüz dənə təzə bacaqlı çıxardır, deyir)</em> Balam, Şərəfnisə, toy xərcinə dəxi heç pul qalmadı.</p>
            <p class="e-paragraph-fix-1">Şərəfnisə xanım. Neynək, ana, bir-iki yüz toğlu satarıq, genə pul olar.</p>
            <p>Ş ə h r ə b a n u &#160; x a n ı m. Doğru deyirsən, balam, burun-qulaq başa sədəqə. <em>(Üzün çevirir)</em> Al, baba dərviş!</p>
            <p class="no text-center e-italic">
                Qızılları verir Məstəli şaha. Dərviş qızılları alır, qoynuna qoyur, tez <br/>
                biləklərini çırmayıb xurcundan bir kitab çıxardır, kitabı açıb vərəqləyir, <br/>
                bir para naxışlı səhifələrinə baxır, başını qovzuyur.
            </p>
            <p>M ə s t ə l i &#160; ş a h. Bəli, Paris şəhəri Əqrəb bürcünün altında vaqe imiş, əməl tamamdır. Bu bürcün təsirindədir ki, bu şəhərdən heç vaxt bəla əskik olmaz... <em>(Sonra qalxır ayağa, əlində bir dəyənək, üzün Şəhrəbanu xanıma və qızına tutub)</em> Xanımlar, qorxmuyun, ürəyinizi bərkidin! <em>(Sonra gözlərin çevirir, surətin heybətli edir, bu məntəri oxuyur. Sağına-soluna üfürür, heybətli səs ilə divləri, ifritələri adları ilə çağırır, buyuruq verir)</em>. Ya Məlixa, ya Səlixa, ya Bəlixa! Qaldırın Parisi yerindən, vurun yerə, bu saatda necə ki mən bu heykəli vurub zirü zəbər edirəm. <em>(Bir qədəm geri çəkilir, dəyənək ilə cızığa üz qoyub içindəki taxtaparalardan yapılmış balaca evlərin və otaqların əşkalını çırpıb darbadağın dağıdır, sonra bir ləmhə dayanıb üzün Şəhrəbanu xanıma tutur)</em>. Xanım, gözünüz aydın olsun, Paris dağıldı! Razı oldunuzmu?</p>
            <p class="e-paragraph-fix-1 e-italic">Bu halda birdən damın bağlanmış qapısı taraq-taraq döyülür. Az qalır, qapı sınsın. Müsyö Jordanın səsi iztirab halətində qapının dalısından məlum olur.</p>
            <p class="e-paragraph-fix-1 e-italic">Dərviş Məstəli şah cəld taxtaparaları döşürüb tökür xurcuna, atır çiyninə, girir yükün qabağında asılan pərdənin dalısına, gizlənir.</p>
            <p class="e-italic">Müsyö Jordan qapını taraq-taraq döyür, az qalır, qapını sındırsın, çağırır.</p>
            <p>M ü s y ö &#160; J o r d a n. Hatəmxan ağa, Şahbaz bəy, qapını açın!</p>
            <p class="no e-italic">Şəhrəbanu xanım sərasimə yerindən qalxır, qorxu ilə gedir qapıya sarı. Qızı Şərəfnisə xanım tir-tir titrəyir. Xanpəri dizinə çırpır, yavaş səs ilə.</p>
            <p>X a n p ə r i. Dədəm vay, nənəm vay!</p>
            <p class="no text-center e-italic">Şəhrəbanu xanım qapını açır.</p>
            <p class="e-paragraph-fix-1">M ü s y ö &#160; J o r d a n (nəfəsi tutula-tutula). Hanı Hatəmxan ağa, hanı Şahbaz bəy?</p>
            <p>Ş ə h r ə b a n u &#160; x a n ı m <em>(qorxa-qorxa)</em>. İkisi də Şərəfnisənin damında yatırlar, bu gün ilxıya baxmağa getmişdilər, çox yorulmuşdular. Axşamdan yıxılıb yatıblar.</p>

        </div>

    </div>

</div>
<!--/page end -->

</body>
</html>
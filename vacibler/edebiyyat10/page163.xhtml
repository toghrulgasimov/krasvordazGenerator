<?xml version="1.0" encoding="UTF-8"?>
<!DOCTYPE html>
<html xmlns="http://www.w3.org/1999/xhtml" xml:lang="en">
<!--
  Ədəbiyyat - 10






  Copyright © The Ministry of Education, Baku 2014. All rights reserved.

  The story and all images are copyrighted property of The Ministry of Education of the Azerbaijan Rebublic with all rights reserved.
  Use and/or duplication is not permitted without written permission from Ministry of Education of the Azerbaijan Rebublic.

-->
<head>

    <meta name="viewport" content="width=750, height=1000"/>
    <title>Ədəbiyyat - 10</title>

    <!-- styles -->
    <link rel="stylesheet" href="../../assets/bootstrap-3.2.0/css/bootstrap.min.css"/>
    <link rel="stylesheet" href="../../assets/css/main.css?v=6"/>

    <!-- scripts -->
    <script src="../../assets/js/jquery.js"></script>
    <link rel="stylesheet" href="../../assets/js/idangerous.swiper/idangerous.swiper.css"/>
    <script src="../../assets/js/lightbox/lightbox.min.js"></script>
    <link rel="stylesheet" href="../../assets/js/lightbox/lightbox.css"/>
    <script src="../../assets/js/idangerous.swiper/idangerous.swiper.js"></script>
    <script src="../../assets/js/main.js"></script>

</head>
<body><script src="../../assets/js/google.js"></script>

<!-- page -->
<div class="container">

    <div class="row">
        <div class="col-xs-12">

            <p class="e-paragraph-fix-1">Bədii yaradıcılığa XIX əsrin 70-ci illərində başlayan N.Vəzirovun realist dramaturgiyanın inkişafında böyük xidmətləri olmuşdur. Demokratik-maarifçi ideyaların gücləndiyi bir vaxtda ədəbiyyata gələn ədib dərindən müşahidə etdiyi həyati hadisələrdən mövzu seçməklə köhnə, vaxtı keçmiş qaydaların tənqidinə, yeni ideyaların təbliğinə xüsusi önəm vermişdir. İlk əsərlərindən olan <em>“Ev tərbiyəsinin bir şəkli”</em> (1875) komediyasında köhnə tərbiyə üsulu tənqid edilmiş, onun dəyişdirilməsinin zəruriliyi ibrətamiz təsvirlərlə diqqətə çatdırılmışdır.</p>
            <p class="e-paragraph-fix-1">Komediyanın əsas surətlərindən olan Bayraməli bəy övladlarını - Səfdərqulu və Rəsulu hədə və zorakılıqla tərbiyə etməyə çalışsa da, uğur qazanmır. Müəllifə görə, atanın davranış və hərəkətləri ilə oğlanlarına verdiyi nəsihət arasındakı uçurum onun uğursuzluğunun başlıca səbəbidir.</p>
            <p class="e-paragraph-fix-1">Xeyli fasilədən sonra - 90-cı illərdə dramaturq bir-birinin ardınca maraqlı pyeslər yaradır. <em>“Daldan atılan daş topuğa dəyər”</em> (1890), <em>“Sonrakı peşmançılıq fayda verməz”</em> (1890), <em>“Adı var, özü yox”</em> (1891), <em>“Yağışdan çıxdıq, yağmura düşdük”</em> (1895), <em>“Müsibəti-Fəxrəddin”</em> (1896) ədəbiyyatımızda dəyərli sənət nümunələri kimi qiymətləndirilir. Bu pyeslər obrazlar qalereyası ilə zəngindir. Onlarda mənəviyyatsız mülkədarlar, qudurğan bəyzadələr, acgöz və yalançı tacirlər, saxtakar burjua ziyalıları və b. müəllifin gülüş hədəfinə çevirdiyi mənfi tiplərdir. Bu əsərlər cəmiyyəti düşündürən problemlərlə zəngin olub, konfliktin həyatiliyi ilə diqqəti cəlb edir. Köhnəliklə yeniliyin, zalımlarla məzlumların arasındakı çəkişmə, çarpışma onların hər birində özünü qabarıq göstərir.</p>
            <p class="e-paragraph-fix-1">“Müsibəti-Fəxrəddin”dən sonra dramaturqun yaradıcılığında dəyişiklik baş verdi; əsərlərinin mövzusunu daha çox mülkədar həyatından götürən ədib indi burjua-kapitalist mühitinə müraciət edir. <em>“Pəhləvanani-zəmanə”</em> (1900), <em>“Ağakərim xan Ərdəbili”</em> (1908), <em>“Vay şələkum-məəlləkum”</em> (1909), <em>“Pul düşkünü Hacı Fərəc lənətullah”</em> (1914) əsərləri ictimai həyatda baş verən dəyişikliyə təcrübəli sənətkarın münasibətini əks etdirirdi.</p>
            <p class="e-paragraph-fix-1">“Pəhləvanani-zəmanə” ədəbiyyat tariximizdə neft mövzusunda yazılmış ilk əsərlərdəndir. Bu əsərdə ədib yüngül qazanc əldə etmək istəyən ilk kapitalistlərin dələduz əməllərini maraqlı bədii lövhələrlə əks etdirməklə məhdudlaşmır, onları kəskin tənqid və ifşa edir.</p>
            <p>XX əsrin əvvəllərində cəmiyyətdə insanlar arasında münasibətlərin dramatizmi də N. Vəzirovun diqqətindən yayınmamış, “Keçmişdə qaçaqlar”, “Təzə əsrin ibtidası” və s. dramlarını yazmışdır.</p>

            <div class="e-panel-1">
                &#160;
            </div>
            <div class="e-panel-2">
                Evdə iş
            </div>
            <div class="e-panel-3">
                Araşdırmanı davam etdirin
            </div>

            <div class="clear"></div>

            <ol class="e-mlm2">
                <li>Sinifdə öyrəndiklərinizi göstərilən mənbələrdən topladığınız məlumat əsasında zənginləşdirin və tamamlayın.</li>
                <li>Araşdırma apararkən aşağıdakı sualların cavablarını da əhatə etməyə çalışın. <br/>
                    <ol type="a" class="e-mtm02 e-mlm2 e-mb01">
                        <li>N.Vəzirovun ictimai fəaliyyəti hansı sahələri əhatə etmişdir?</li>
                        <li>Onun dramaturgiyası ədəbiyyatımıza hansı yenilikləri gətirmişdir?</li>
                    </ol>
                </li>
                <li>Yazılı qeydlər əsasında şifahi təqdimata hazırlaşın.</li>
            </ol>

            <div class="clear"></div>

            <div class="e-panel-1">
                &#160;
            </div>
            <div class="e-panel-2">
                Mənbələr
            </div>

            <div class="clear"></div>

            <ol class="e-mlm2">
                <li>Azərbaycan dramaturgiyası antologiyası. 4 cilddə. I cild, Bakı: Şərq-Qərb, 2007, səh. 5-6.</li>
                <li>Ədəbiyyat (X sinif şagirdləri üçün elektron vəsait): edebiyyat.ucoz.com.</li>
                <li>N.Vəzirov. Əsərləri. Bakı: Şərq-Qərb, 2005, səh. 4-8.</li>
            </ol>

        </div>

    </div>

</div>
<!--/page end -->

</body>
</html>
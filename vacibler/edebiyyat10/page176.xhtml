<?xml version="1.0" encoding="UTF-8"?>
<!DOCTYPE html>
<html xmlns="http://www.w3.org/1999/xhtml" xml:lang="en">
<!--
  Ədəbiyyat - 10






  Copyright © The Ministry of Education, Baku 2014. All rights reserved.

  The story and all images are copyrighted property of The Ministry of Education of the Azerbaijan Rebublic with all rights reserved.
  Use and/or duplication is not permitted without written permission from Ministry of Education of the Azerbaijan Rebublic.

-->
<head>

    <meta name="viewport" content="width=750, height=1000"/>
    <title>Ədəbiyyat - 10</title>

    <!-- styles -->
    <link rel="stylesheet" href="../../assets/bootstrap-3.2.0/css/bootstrap.min.css"/>
    <link rel="stylesheet" href="../../assets/css/main.css?v=6"/>

    <!-- scripts -->
    <script src="../../assets/js/jquery.js"></script>
    <link rel="stylesheet" href="../../assets/js/idangerous.swiper/idangerous.swiper.css"/>
    <script src="../../assets/js/lightbox/lightbox.min.js"></script>
    <link rel="stylesheet" href="../../assets/js/lightbox/lightbox.css"/>
    <script src="../../assets/js/idangerous.swiper/idangerous.swiper.js"></script>
    <script src="../../assets/js/main.js"></script>

</head>
<body><script src="../../assets/js/google.js"></script>

<!-- page -->
<div class="container">

    <div class="row">
        <div class="col-xs-12">

            <p class="e-paragraph-fix-1">G ü l b a h a r &#160; x a n ı m. Canım sənə qurban, Səadət, yoxsa atamın evi yıxılıbdır? Uy Allah, uy Allah, ölüm mənimdir!</p>
            <p class="e-paragraph-fix-1">S ə a d ə t &#160; x a n ı m. Ağlamaq yeri deyil. <em>(Hürü gəlir)</em> Gey çuxanı, papağı qoy başına. Hürü nənə, sən də. Tez olun, bax, ha belə... İndi Allah amanında, durmayın, Gülbahar, məni yadından çıxartma, gedin, Allah sizə yar olsun! Gedin, yoldan kənar, özünüz də bağçanın dalından çıxın. <em>(Ağlaşıb öpüşürlər)</em></p>
            <p class="e-paragraph-fix-1">G ü l b a h a r &#160; x a n ı m <em>( gedə-gedə )</em> Yazıq canım vay, yurdsuz-yuvasız canım vay! Səadət, Səadət, ölüm yaxşıdır ayrılıqdan.</p>
            <p class="e-paragraph-fix-1">S ə a d ə t &#160; x a n ı m. Allah kərimdir, gedin, gedin! Görüm mənim başımda nə müsibətlər var!..</p>
            <p class="e-paragraph-fix-1"><em>(Səs gəlir. Səadət xanım irəli durub)</em> Kimsən? Yaxın gəlmə, adını de, yoxsa...</p>
            <p class="e-paragraph-fix-1">R ü s t ə m &#160; b ə y <em>(bağçadan)</em>. Mənəm, Səadət, qorxma!</p>
            <p class="e-paragraph-fix-1">S ə a d ə t &#160; x a n ı m. Salamatsınızmı, ata? Dəxi məndə can qalmayıb... Belə iş olmaz ki, siz mənim başıma gətirirsiniz.</p>
            <p class="e-paragraph-fix-1">R ü s t ə m &#160; b ə y. Qorxma, qızım, bir elə artıq iş olmayıb, sən get içəri, yad adam var.</p>
            <p class="e-paragraph-fix-1">S ə a d ə t &#160; x a n ı m. Bir elə iş olmayıb nə deyən sözdür, ata? Bəs Mahmud hanı? Allah məni öldürsün qurtarsın sənin əlindən!</p>
            <p class="e-paragraph-fix-1">R ü s t ə m &#160; b ə y. Sənə deyirəm bir elə iş olmayıb, get, qalmaqal eləmə! Camaatı buraya tökmə! <em>(Mahmud bəyi Əhməd qoluna girib yavaş-yavaş gətirir)</em></p>
            <p class="e-paragraph-fix-1">S ə a d ə t &#160; x a n ı m. Uy, uy, qardaş! Bacın ölsün, ay qardaş!.. Sənə nə olub, ay qardaş?!</p>
            <p class="e-paragraph-fix-1">R ü s t ə m &#160; b ə y. Səadət! Çığırıb-bağırıb aləmi buraya tökmə, Allah xatirinə!..</p>
            <p class="e-paragraph-fix-1">M a h m u d &#160; b ə y <em>(zəif səslə)</em>. Qorxma, Səadət, qorxma, sənə mən söz verdim, mən deyən olmadı, Allah işidir.</p>
            <p class="e-paragraph-fix-1">R ü s t ə m &#160; b ə y. Bir yastıq! Tez, tez ha! <em>(Səadət xanım qaçır yastıq gətirməyə)</em> Qorxma, yassar, mərdanə ol, oturt Əhməd, gir qoltuğuna... Ha belə!</p>
            <p class="e-paragraph-fix-1">M a h m u d &#160; b ə y. Tələsməyin, qoyun bir az dincəlim. <em>(Səadət yastıq gətirir)</em> Uf, yavaş, yavaş!</p>
            <p class="e-paragraph-fix-1">S ə a d ə t &#160; x a n ı m. O güllə bacının gözlərinə dəyəydi, ay qardaş, yazıq qardaş! Dincəldinmi, ay ata, dincəldinmi?</p>
            <p class="e-paragraph-fix-1">R ü s t ə m &#160; b ə y. Bir qayçı, tez a! Yara gərək bağlana, bağlanmasa olmaz. Bəlkə xətərli yaradır... qolunu, belə başına dönüm, çıxart, Əhməd!</p>
            <p class="e-paragraph-fix-1">M a h m u d &#160; b ə y. Yavaş-yavaş, tərpətmə! Qoy bir az dincəlim. <em>(Əhməd yaraya baxır)</em></p>
            <p class="e-paragraph-fix-1">R ü s t ə m &#160; b ə y. Qan çoxmu gedib, ay gədə?</p>
            <p class="e-paragraph-fix-1">Ə h m ə d. Bilmək olmur, ay ağa. İndiyə kimi axdı getdi, qan nə qayırır?</p>
            <p>S ə a d ə t &#160; x a n ı m <em>(gəlir, əlində qayçı)</em> Sən belə dur, Əhməd! Bacın gözlərinə qurban, qardaş!.. Əhməd belə tut, habelə. Yavaş, tut buradan, çıxart, yavaş-yavaş. Bu saat, canım sənə qurban, çıxart, ha belə.</p>

        </div>

    </div>

</div>
<!--/page end -->

</body>
</html>
<?xml version="1.0" encoding="UTF-8"?>
<!DOCTYPE html>
<html xmlns="http://www.w3.org/1999/xhtml" xml:lang="en">
<!--
  Ədəbiyyat - 10






  Copyright © The Ministry of Education, Baku 2014. All rights reserved.

  The story and all images are copyrighted property of The Ministry of Education of the Azerbaijan Rebublic with all rights reserved.
  Use and/or duplication is not permitted without written permission from Ministry of Education of the Azerbaijan Rebublic.

-->
<head>

    <meta name="viewport" content="width=750, height=1000"/>
    <title>Ədəbiyyat - 10</title>

    <!-- styles -->
    <link rel="stylesheet" href="../../assets/bootstrap-3.2.0/css/bootstrap.min.css"/>
    <link rel="stylesheet" href="../../assets/css/main.css?v=6"/>

    <!-- scripts -->
    <script src="../../assets/js/jquery.js"></script>
    <link rel="stylesheet" href="../../assets/js/idangerous.swiper/idangerous.swiper.css"/>
    <script src="../../assets/js/lightbox/lightbox.min.js"></script>
    <link rel="stylesheet" href="../../assets/js/lightbox/lightbox.css"/>
    <script src="../../assets/js/idangerous.swiper/idangerous.swiper.js"></script>
    <script src="../../assets/js/main.js"></script>

</head>
<body><script src="../../assets/js/google.js"></script>

<!-- page -->
<div class="container">

    <div class="row">
        <div class="col-xs-12">

            <p>Aşığın milli həmrəyliyin, birliyin vacib olması barədəki fikri bütün zamanlar üçün dəyərlidir:</p>
            <p class="no e-pl15">
                Abbas bu sözləri deyər sərindən, <br/>
                Arxı vurun, suyu gəlsin dərindən, <br/>
                El bir olsa, dağ oynadar yerindən, <br/>
                Söz bir olsa, zərbi kərən sındırar.
            </p>
            <p>Xəstə Qasımın ustadnamələrində təvazökarlıq, nəcabət, ləyaqət kimi müsbət keyfiyyətlər mühüm mənəvi dəyər kimi təqdim edilir:</p>
            <p class="no e-pl15">
                Bir məclisə varsan, özünü öymə, <br/>
                Şeytana bac verib kimsəyə söymə. <br/>
                Qüvvətli olsan da, yoxsulu döymə, <br/>
                Demə ki, zorluyam, qolum yaxşıdır.
            </p>
            <p>Sarı Aşığın bayatılarında məhəbbət, nəciblik, dostluqda sədaqət, fədakarlıq hislərinin tərənnümü, həyatından şikayət, çəkdiyi əzabların, ayrılıq dərdinin təsviri mühüm yer tutur. O, bayatılarının birində özünü Nəsimi ilə müqayisə edir:</p>
            <p class="no e-pl15">
                Gözəllik soy iləndir, <br/>
                Şahmar da soy ilandır. <br/>
                Nəsimi tək bu aşıq <br/>
                Yolunda soyulandır.
            </p>

            <p class="e-paragraph-fix-1">Ciddi ictimai problemlərə münasibət dastanlarımızda daha qabarıq əks olunmuşdur. “Koroğlu”, “Şah İsmayıl”, “Abbas və Gülgəz” və b. dastanlarda bunu aydın şəkildə görmək mümkündür.</p>
            <div class="e-panel-border-l-green image-left">
                <p class="no e-mb0">Yazılı ədəbiyyatımızda yenilik hansı məzmunda və istiqamətdə olmuşdur?</p>
            </div>
            <p>Lirik və epik folklorun dəyərli nümunələrinin meydana gəlməsi, qeyd olunduğu kimi, yazılı ədəbiyyatın xəlqiləşməsinə əhəmiyyətli təsir göstərmişdir. Dövrün bütün çətinliklərinə, ziddiyyətlərinə baxmayaraq, yazılı ədəbiyyatımız öz inkişafından qalmamışdır. XVII yüzilliyin məşhur sənətkarlarından <em>Məsihi, Saib Təbrizi, Qövsi Təbrizinin</em> əsərlərində humanist ideyalar, insana hörmət, sevgi hisləri geniş bədii əksini tapmışdır. Bu sənətkarların, xüsusən Saib Təbrizinin əsərlərində Füzuli ənənələri ilə yanaşı, yeni poetik keyfiyyətlər diqqəti cəlb edirdi. Məsihinin <em>“Vərqa və Gülşa”</em> poemasında sevgi və qəhrəmanlıq vəhdətdə götürülmüş, öz məhəbbəti, xoşbəxtliyi uğrunda mübarizə aparan sevgililərin - <em>Vərqa və Gülşanın</em> maraqlı bədii obrazları yaradılmışdır. Şair oxucuya belə bir fikir aşılayır ki, xoşbəxtliyə çatmaq üçün mübarizə aparmaq, qəhrəmanlıq göstərmək lazımdır. Öz dövrünün Füzulisi sayılan Saib Təbrizinin əsərlərində insanpərvərlik, xeyirxahlıq, saflıq, düzlük, sədaqətli dost olmaq yüksək mənəvi dəyərlər kimi tərənnüm edilir. Şair ana dilində yazdığı şeirlərdə, xüsusən qəzəllərində sevən insanın mənəvi zənginliyini ustalıqla təsvir edə bilmişdir. Dövrünün zülm və haqsızlıqlarına açıq şəkildə etirazını bildirən S.Təbrizi müxtəlif ölkələrdə yaşasa da, doğulduğu Təbriz şəhərini dərin həsrət və məhəbbətlə xatırlamışdır:</p>
            <p class="no e-pl20">
                Qürbətə bağlama bel, tərk eləmə tez vətəni, <br/>
                Hər quşa öz yuvası, hər kişiyə öz vətəni.
            </p>
            <p>XVIII əsrdə yazıb-yaratmış <em>Qövsi Təbrizi</em> dünyəvi şeir nümunəsi olan əsərlərində insanın mənəvi azadlığı problemini, sənətə qiymət verməyən zəmanəyə qarşı etiraz səsini ucaldırdı.</p>

        </div>

    </div>

</div>
<!--/page end -->

</body>
</html>
<?xml version="1.0" encoding="UTF-8"?>
<!DOCTYPE html>
<html xmlns="http://www.w3.org/1999/xhtml" xml:lang="en">
<!--
  Ədəbiyyat - 10






  Copyright © The Ministry of Education, Baku 2014. All rights reserved.

  The story and all images are copyrighted property of The Ministry of Education of the Azerbaijan Rebublic with all rights reserved.
  Use and/or duplication is not permitted without written permission from Ministry of Education of the Azerbaijan Rebublic.

-->
<head>

    <meta name="viewport" content="width=750, height=1000"/>
    <title>Ədəbiyyat - 10</title>

    <!-- styles -->
    <link rel="stylesheet" href="../../assets/bootstrap-3.2.0/css/bootstrap.min.css"/>
    <link rel="stylesheet" href="../../assets/css/main.css?v=6"/>

    <!-- scripts -->
    <script src="../../assets/js/jquery.js"></script>
    <link rel="stylesheet" href="../../assets/js/idangerous.swiper/idangerous.swiper.css"/>
    <script src="../../assets/js/lightbox/lightbox.min.js"></script>
    <link rel="stylesheet" href="../../assets/js/lightbox/lightbox.css"/>
    <script src="../../assets/js/idangerous.swiper/idangerous.swiper.js"></script>
    <script src="../../assets/js/main.js"></script>

</head>
<body><script src="../../assets/js/google.js"></script>

<!-- page -->
<div class="container">

    <div class="row">
        <div class="col-xs-12">

            <p class="e-paragraph-fix-1">Qəhrəmanlıq dastanı <em>“Koroğlu”</em>nun formalaşması bu dövrdə başa çatdı, <em>“Abbas və Gülgəz”, “Aşıq Qərib”, “Şah İsmayıl”, “Əsli və Kərəm”</em> və s. məhəbbət dastanları yarandı. Şifahi xalq yaradıcılığının yazılı ədəbiyyata təsiri xeyli gücləndi. Bu həm mövzu, həm məzmun, həm də janr baxımından özünü qabarıq göstərirdi. İndi artıq <em>qəzəl</em> yox, <em>qoşma</em> diqqət mərkəzində dayanırdı, mürəkkəb məcazları xalq yaradıcılığında və danışıq dilində tez-tez işlədilən təsvir-ifadə vasitələri əvəz edirdi. Beləliklə, heca vəznində yazmaq şairlərin yaradıcılığında ön plana keçirdi. Yaranan əsərlər isə aydın, sadə xalq dilinin əsasında ərsəyə gəlirdi.</p>
            <p class="e-paragraph-fix-1">Yazılı ədəbiyyatda <em>epik şeir</em> və <em>bədii nəsr</em> xalq yaradıcılığından bəhrələnirdi. Xalq nağıllarının maraqlı süjeti poema və mənzum hekayələr üçün mənbə rolunu oynayırdı.</p>
            <p class="e-paragraph-fix-1">Yazılı ədəbiyyatda <em>ənənəçilik</em> və <em>novatorluq</em> müşahidə edilirdi. XVII əsrdə ədəbiyyatımız daha çox ənənəçilik üzərində qurulmuşdu. Başqa sözlə, bu əsrdə əvvəlki dövrlərdə yaranmış ədəbiyyatın təsiri hələ güclü idi. Bu da unudulmamalıdır ki, Füzuli tilsimini qırmaq, onun təsirindən çıxmaq heç də asan deyildi.</p>
            <p class="e-paragraph-fix-1">XVIII yüzillikdə yaranan ədəbiyyatda ənənəçilik olsa da, yenilik, novatorluq daha güclü, aparıcı idi. Deyildiyi kimi, folklor janrları, xüsusən <em>qoşma</em> yeni ədəbi hadisənin göstəricisi rolunda idi. Qoşma ilə yanaşı, <em>müxəmməs</em> də aparıcı mövqe qazanmışdı. Dövrün mühüm ictimai hadisələri daha çox bu janrda yazılan əsərlərdə əks etdirilirdi.</p>
            <p class="e-paragraph-fix-1"><em>Tarixi-epik poemaların, tarixi mənzumələrin, bədii nəsrin</em> ardıcıl yaranması da XVII-XVIII əsrlər ədəbiyyatımızı digər dövrlərdən fərqləndirir.</p>
            <p class="e-paragraph-fix-1">Ədəbiyyat tariximizdə bu dövr <em>sadəlik, xəlqilik</em> və <em>realizmin</em> güclənməsinə rəvac verən bir mərhələ kimi qiymətlidir.</p>

            <div class="e-panel-border-l-green image-right">
                <p class="no e-mb0">Xalq yaradıcılığında hansı mövzu və problemlərə daha çox diqqət yetirilmişdir?</p>
            </div>

            <p class="e-paragraph-fix-1">Bu yüzilliklərdə şifahi ədəbiyyat yalnız dastan yaradıcılığı ilə məhdudlaşmamış, onun digər janrları da mövzu, məzmun baxımından zənginləşmiş, inkişaf etmişdir. Qoşma ilə yanaşı, <em>gəraylı, təcnis, bayatı</em> janrlarında yaradılmış əsərlər Azərbaycanın sərhədlərini aşmış, digər ölkələrdə də oxunmuş və sevilmişdir. Xalq yaradıcılığı nümunələri erməni və gürcü dillərində yazıya alınmış, onların ədəbiyyatına güclü təsir etmişdir. Qonşu xalqların aşıqları Azərbaycan türk dilində qoşduqları nümunələri saz havasında oxumuş, onların təsiri altında öz dillərində də əsərlər yaratmışlar.</p>
            <p class="e-paragraph-fix-1">Lirik folklorumuzun müraciət etdiyi mövzular fərqlidir; insanın mənəvi gözəlliyinin, zahiri görünüşünün, saf məhəbbətin tərənnümü, təbiətin təsviri bu əsərlərdə tez-tez müraciət olunan mövzulardandır. Zəmanənin keşməkeşlərinin əks olunduğu lirik şeirlər də az deyildir. Ayrılıq, vətən həsrəti, haqsızlıq və ədalətsizliyə nifrət hissinin ifadə olunduğu əsərlər həmin dövrün ədəbiyyatı üçün səciyyəvi nümunələrdir.</p>
            <p class="e-paragraph-fix-1"><em>Aşıq Abbas Tufarqanlı, Xəstə Qasım Tikmədaşlı, Sarı Aşıq, Aşıq Valeh</em> və b. müxtəlif mövzularda yaratdıqları əsərlərində ictimai bəlalara, haqsızlığa, ədalətsizliyə, zülmə, ümumiyyətlə, şərə münasibət bildirmiş, etirazlarını birbaşa ifadə etmişlər.</p>
            <p>Cənubi Azərbaycanda anadan olmuş Aşıq Abbas Tufarqanlının yaradıcılığında həyat həqiqətlərinin ifadəsi, dövrün cəfasından şikayət, vəfalı dost həsrəti, cəmiyyətdəki zülmə, özbaşınalığa etiraz motivləri daha güclüdür:</p>
            <p class="no e-pl15">
                Adam var, çox işlər eylər irada, <br/>
                Adam var ki, yetə bilməz murada. <br/>
                Adam var ki, çörək tapmaz dünyada, <br/>
                Adam var, yağ yeyər, balı bəyənməz.
            </p>

        </div>

    </div>

</div>
<!--/page end -->

</body>
</html>
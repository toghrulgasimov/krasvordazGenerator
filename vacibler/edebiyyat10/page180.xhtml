<?xml version="1.0" encoding="UTF-8"?>
<!DOCTYPE html>
<html xmlns="http://www.w3.org/1999/xhtml" xml:lang="en">
<!--
  Ədəbiyyat - 10






  Copyright © The Ministry of Education, Baku 2014. All rights reserved.

  The story and all images are copyrighted property of The Ministry of Education of the Azerbaijan Rebublic with all rights reserved.
  Use and/or duplication is not permitted without written permission from Ministry of Education of the Azerbaijan Rebublic.

-->
<head>

    <meta name="viewport" content="width=750, height=1000"/>
    <title>Ədəbiyyat - 10</title>

    <!-- styles -->
    <link rel="stylesheet" href="../../assets/bootstrap-3.2.0/css/bootstrap.min.css"/>
    <link rel="stylesheet" href="../../assets/css/main.css?v=6"/>

    <!-- scripts -->
    <script src="../../assets/js/jquery.js"></script>
    <link rel="stylesheet" href="../../assets/js/idangerous.swiper/idangerous.swiper.css"/>
    <script src="../../assets/js/lightbox/lightbox.min.js"></script>
    <link rel="stylesheet" href="../../assets/js/lightbox/lightbox.css"/>
    <script src="../../assets/js/idangerous.swiper/idangerous.swiper.js"></script>
    <script src="../../assets/js/main.js"></script>

</head>
<body><script src="../../assets/js/google.js"></script>

<!-- page -->
<div class="container">

    <div class="row">
        <div class="col-xs-12">

            <p class="e-paragraph-fix-1">F ə x r ə d d i n &#160; b ə y. Məktəbxana, azarxana məndən sonra tək nişanədir, dağıtma. Səadətə hörmət eləyin, düşməni bağışlayın...</p>
            <p class="e-paragraph-fix-1">Ş a h m a r &#160; b ə y. Şahmar adlı qardaşın ölsün, Fəxrəddin. Yaman yerdə evimizi tar-mar elədin!</p>
            <p class="e-paragraph-fix-1">F ə x r ə d d i n &#160; b ə y. Şahmar!</p>
            <p class="e-paragraph-fix-1">Ş a h m a r &#160; b ə y. Can Şahmar! Nədir, başına dönüm? Sözünü de!..</p>
            <p class="e-paragraph-fix-1">F ə x r ə d d i n &#160; b ə y. Səadət...</p>
            <p class="e-paragraph-fix-1">Ş a h m a r &#160; b ə y. Hürü nənə, canım sənə qurban, Səadət xanım qonşuluqda dayısı evindədir, çağır gəlsin, ciyərim odlanır, Fəxrəddin!</p>
            <p class="e-paragraph-fix-1 e-italic">Hacı Murad, Xəlil daxil olurlar.</p>
            <p class="e-paragraph-fix-1">H a c ı &#160; M u r a d. Ağa! Səni bu hala salanı cəhənnəmə vasil elədim; amma heyif sənə, kaş o güllə mənə dəyəydi... Ölüm Allah əmridir, ağa, ancaq... <em>(ağlamaq qoymur danışmağa)</em></p>
            <p class="e-paragraph-fix-1">F ə x r ə d d i n &#160; b ə y. Əşhədü-ən-lailahə-illəllah, əşhədü-ən Məhəmmədənrəsuləllah...</p>
            <p class="e-paragraph-fix-1">S ə a d ə t &#160; x a n ı m <em>(daxil olur Hürü ilə)</em> Belə dur. <em>(Hürüyə. Oturur Fəxrəddinin yanında. Xəlil, Hacı Murad çölə çıxırlar)</em></p>
            <p class="e-paragraph-fix-1">Ş a h m a r &#160; b ə y. Fəxrəddin, bir gözünü aç gör bizə kim gəlibdir!</p>
            <p class="e-paragraph-fix-1">S ə a d ə t &#160; x a n ı m. Fəxrəddin, mən səni bir yekə pəhləvan hesab eləyirdim, bəs sən belə imişsən?!</p>
            <p class="e-paragraph-fix-1">F ə x r ə d d i n &#160; b ə y <em>(Səadətin əlindən tutub)</em> Ağlama, mərdanə ol, qəza işidir, təzə bağda dəfn eləyin, qan tökmək kifayətdir...</p>
            <p class="e-paragraph-fix-1">S ə a d ə t &#160; x a n ı m. Mənim bu yanan ciyərimi göz yaşı söndürməz. <em>(Əlindən öpür)</em> Fəxrəddin, necə gözəl arzularımız qaldı, Fəxrəddin...Bu dünya necə puç dünya imiş, Fəxrəddin! Heyif sənə, heyif, heyif... Bu pis, murdar ömrü müsəlman qardaş dəxi bədtər eləyib. Bu müsibət məgər nadanlıqdan, elmsizlikdən deyil?!</p>
            <p class="e-paragraph-fix-1">M ə l ə k &#160; x a n ı m <em>(dəli sifətində qalxıb)</em> Yanıram, vallah yanıram, billah, üstümə su tökün, başınıza dönüm!.. Heydər, Heydər... Gəl, gəl, gəl. Şahmar, qoyma, evimizə od düşüb! Ay aman, yandıq! Yandım, yandım, yandım, Allah! <em>(Qəşş eləyir)</em></p>
            <p class="e-paragraph-fix-1">Ş a h m a r b ə y <em>(diqqət ilə baxıb)</em> Belimi sındırdın, qardaş! Ümid yerimi kəsdin, qardaş. <em>(Gedir, ağlaya-ağlaya)</em></p>
            <p class="e-paragraph-fix-1">S ə a d ə t &#160; x a n ı m. Hürü nənə, Mələk xanımı apar çölə, biçarə dəli olacaq...</p>
            <p class="e-paragraph-fix-1">H ü r ü <em>(Mələk xanımı durquzub aparır)</em> Dur gedək, yurdu başına uçmuş, xanimanı dağılmış, dur gedək, dur... Öz əlinlən evini yıxdın!</p>
            <p class="e-paragraph-fix-1">M ə l ə k &#160; x a n ı m. Apar məni sal quyuya, atam-anam sənə qurban, Hürü!.. Fəxrəddin balam vay! Cavan oğlum vay!.. Heydər, gəl, balamın sevgilisi yanındadır, gəl toy elə! Heydər, gəl, gəl, gəl! <em>(Gedirlər)</em></p>
            <p>S ə a d ə t &#160; x a n ı m <em>(tək)</em>. Belə namərdlik olmazdı ki, sən elədin, Fəxrəddin... Uff! Ürəyimə bir dağ çəkdin, ölənəcən yandıracaq, Fəxrəddin!.. Mən səni bu mərtəbədə istəməsəydim, Fəxrəddin, bir dəqiqə bu dünyada sağ qalmazdım. Ölsəm, əziyyətdən xilas ollam, Fəxrəddin, onu istəmirəm... Nə qədər canım sağdır, sənə təziyədar qalacağam, gündə beş vaxt qəbrinin başma dolanıb, azarxanada, məktəbxanada mücavirlik edəcəyəm. Səndən sonra ömrüm uzun ola bilməz! Fəxrəddin, vəsiyyət edəcəyəm, qəbrimizi bir etsinlər... Heyif sənə, Fəxrəddin, bu vəhşi nadanlar sənin qədrini-qiymətini bilmədilər... İndiyə kimi həya qoymayıb əlindən öpüm, amma indi üzündən öpəcəyəm, ayrılıqdır, Fəxrəddin!</p>

        </div>

    </div>

</div>
<!--/page end -->

</body>
</html>
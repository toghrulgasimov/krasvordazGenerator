<?xml version="1.0" encoding="UTF-8"?>
<!DOCTYPE html>
<html xmlns="http://www.w3.org/1999/xhtml" xml:lang="en">
<!--
  Ədəbiyyat - 10






  Copyright © The Ministry of Education, Baku 2014. All rights reserved.

  The story and all images are copyrighted property of The Ministry of Education of the Azerbaijan Rebublic with all rights reserved.
  Use and/or duplication is not permitted without written permission from Ministry of Education of the Azerbaijan Rebublic.

-->
<head>

    <meta name="viewport" content="width=750, height=1000"/>
    <title>Ədəbiyyat - 10</title>

    <!-- styles -->
    <link rel="stylesheet" href="../../assets/bootstrap-3.2.0/css/bootstrap.min.css"/>
    <link rel="stylesheet" href="../../assets/css/main.css?v=6"/>

    <!-- scripts -->
    <script src="../../assets/js/jquery.js"></script>
    <link rel="stylesheet" href="../../assets/js/idangerous.swiper/idangerous.swiper.css"/>
    <script src="../../assets/js/lightbox/lightbox.min.js"></script>
    <link rel="stylesheet" href="../../assets/js/lightbox/lightbox.css"/>
    <script src="../../assets/js/idangerous.swiper/idangerous.swiper.js"></script>
    <script src="../../assets/js/main.js"></script>

</head>
<body><script src="../../assets/js/google.js"></script>

<!-- page -->
<div class="container">

    <div class="row">
        <div class="col-xs-12">

            <p class="e-paragraph-fix-1">H. Zərdabi çox böyük çətinliklə 1875-ci ildə nəşr etdirdiyi “Əkinçi” qəzeti ilə milli mətbuatın bünövrəsini qoydu. Bu mətbuat orqanı maarifçiliyin yayılmasında əhəmiyyətli rol oynadı. Qəzetin ömrü az olsa da, səpdiyi toxumlar cücərdi - az sonra digər mətbuat orqanları fəaliyyətə başladı.</p>
            <p class="e-paragraph-fix-1">Rus ədəbiyyatından tərcümələr, Azərbaycan-rus ədəbi əlaqələrinin inkişafı milli ədəbiyyatımızda realizmin güclənməsinə az təsir etmədi. Lakin bu əsrdə klassik poeziyanın təsiri hələ güclü idi. Qəzəl nəzirəçiliyi, mərsiyə və təriqət şeirləri XIX əsr boyu yazılır və yayılırdı. Yeni bədii düşüncə günbəgün güclənir, realizmin addım səsləri aydınca eşidilməyə başlayırdı. Yeniliyin carçıları içərisində maarifçilər diqqəti dərhal cəlb edirdilər.</p>

            <div class="e-panel-border-l-green image-right">
                <p class="no e-mb0">XIX əsr ədəbiyyatında ilk maarifçilik ideyaları hansı xüsusiyyətləri ilə diqqəti cəlb edir?</p>
            </div>

            <p>Kövrək addımlarını atan <em>realizmin</em> əsas yaradıcıları <em>maarifçilər</em> idi. Maarifçilik əzilən kütlənin, xüsusən kəndlilərin mənafeyini müdafiə edən mütərəqqi hərəkat kimi meydana çıxmışdır. Maarifçiliyin mühüm amallarından biri savadsız kütlələri maarifləndirmək yolu ilə hüquqlarını onlara anlatmaq idi. Azərbaycanda ilk maarifçilik ideyaları daha çox <em>A.Bakıxanovun</em> yaradıcılığında əksini tapmışdır. Onun elmi-ədəbi irsi zəngin, rəngarəng və çoxcəhətlidir. Ədibin maarifçi görüşləri “Təhzibül-əxlaq”, “Kitabi-nəsihət”, “Kitabi-Əsgəriyyə”, “Mişkatül-ənvar” əsərlərində ifadəsini tapmışdır. O, “Miratül-cəmal”, “Mişkatül-ənvar” məsnəvilərində vətənpərvərlik, hökmdar və xalq, ölkənin ədalətlə idarə olunması problemini qaldırır, zülmü, cəmiyyətdəki nöqsanları tənqid edirdi. Zəmanəsində gördüyü ictimai bəlalar, haqsızlıq onun ədalətsizliyə qarşı etiraz, şikayət motivli əsərlər yazmasına səbəb olmuşdur:</p>

            <div class="clear"></div>

            <p class="no e-pl20">
                Bülbül ilə qarğanı gör salırlar bir qəfəsə, <br/>
                Fərq qoyulmur bu dünyada məhəbbətlə həvəsə. <br/>
                Təəssüf ki, bu ömrümüz boşa gedir anbaan, <br/>
                Nə xeyir işə sərf olunur, nə sevgiyə, ah-aman! <br/>
                Zəmanə min bəla verir, ürəyimi qanadır, <br/>
                Üzümdəki allıq mənim ürəyimin qanıdır.
            </p>
            <p class="e-paragraph-fix-1">Elmi, maarifi, tərəqqini yüksək qiymətləndirən A.Bakıxanov geriliyin, cəhalətin əleyhinə çıxmış, maarifçi fikirlərində ardıcıl olmuşdur.</p>

            <div class="e-panel-border-l-green image-right">
                <p class="no e-mb0">XIX əsr poeziyasının mövzu, ideya-məzmun özəlliyi hansılardır?</p>
            </div>

            <p class="e-paragraph-fix-1">Əsrin əvvəllərində ədəbiyyatda poeziya aparıcı mövqeyə malik idi. A.Bakıxanov,
                M.Ş.Vazeh, Q.Zakir, S.Ə.Nəbati, Heyran xanım kimi sənətkarlar klassik şeir janrlarında kamil əsərlər yazmaqla milli-poetik ənənələri uğurla davam və inkişaf etdirmişlər.</p>
            <p>Şair-mütəfəkkir Mirzə Şəfi Vazeh Azərbaycan - Qərb ədəbi-mədəni əlaqələrinin yaranıb inkişaf etməsində böyük rol oynamışdır. Onun şeirləri alman ziyalısı Fridrix Bodenştedtin tərcüməsində <em>“Şərqdə min bir gün”</em>, <em>“Mirzə Şəfinin nəğmələri”</em> kitablarında nəşr olunmuş, bir çox dillərə tərcümə edilərək, Avropada böyük şöhrət qazanmışdır. Lirik şair olan Vazehin şeirlərində <em>məhəbbət</em> mövzusu əsas yer tutur.</p>

        </div>

    </div>

</div>
<!--/page end -->

</body>
</html>
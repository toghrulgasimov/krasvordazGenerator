<?xml version="1.0" encoding="UTF-8"?>
<!DOCTYPE html>
<html xmlns="http://www.w3.org/1999/xhtml" xml:lang="en">
<!--
  Ədəbiyyat - 10






  Copyright © The Ministry of Education, Baku 2014. All rights reserved.

  The story and all images are copyrighted property of The Ministry of Education of the Azerbaijan Rebublic with all rights reserved.
  Use and/or duplication is not permitted without written permission from Ministry of Education of the Azerbaijan Rebublic.

-->
<head>

    <meta name="viewport" content="width=750, height=1000"/>
    <title>Ədəbiyyat - 10</title>

    <!-- styles -->
    <link rel="stylesheet" href="../../assets/bootstrap-3.2.0/css/bootstrap.min.css"/>
    <link rel="stylesheet" href="../../assets/css/main.css?v=6"/>

    <!-- scripts -->
    <script src="../../assets/js/jquery.js"></script>
    <link rel="stylesheet" href="../../assets/js/idangerous.swiper/idangerous.swiper.css"/>
    <script src="../../assets/js/lightbox/lightbox.min.js"></script>
    <link rel="stylesheet" href="../../assets/js/lightbox/lightbox.css"/>
    <script src="../../assets/js/idangerous.swiper/idangerous.swiper.js"></script>
    <script src="../../assets/js/main.js"></script>

</head>
<body><script src="../../assets/js/google.js"></script>

<!-- page -->
<div class="container">

    <div class="row">
        <div class="col-xs-12">

            <p class="e-paragraph-fix-1">F ə x r ə d d i n &#160; b ə y. Hərgah yatmaq mümkün olsa. Yaxşı, xudahafiz. <em>(Gedir)</em></p>
            <p>Ş a h m a r &#160; b ə y. Xoş gəldin... Birdən elə dəli qudurmuş Rüstəm bəy özü gələ və ələ düşə, nə qəribə iş olar?.. Hər nə desən, çıxar o kişidən, beş vaxt namazdan savay... <em>(Səktə)</em> İş bilməmək belə olar a... Yalvarır ki, qoyma adama zəfər yetişə. Bəli, biz onları vurmayaq, onlar bizi qırsınlar... Yaxşı məsləhətdir, vallah... Görək, Allaha pənah. <em>(Gedir)</em></p>
            <p class="e-italic">Şahmar bəy gedəndən bir az sonra Fərhad və Məhərrəm daxil olurlar, xoflu, yavaşdan danışırlar bağçada, əllərində tüfəng.</p>
            <p class="e-paragraph-fix-1">F ə r h a d. Keçəl! Şeytanın ağlına gəlməyən iş sənin ağlına gəldi... Nərdivanı harada qoydun?</p>
            <p class="e-paragraph-fix-1">M ə h ə r r ə m. Çəpərə söykəmişəm... Təpil, təpil! Bax, bax! Fəxrəddin bəy bu özüdür, şamı yandırıb kitab oxuyur, bədbəxt, əcəl girləyir... Mən ölüm, hələ tələsmə, qoy görək nə qayıracaq... Kitab oxuyur, şəklə baxır, yəqin, Səadət xanımın şəklidir.</p>
            <p class="e-paragraph-fix-1">F ə r h a d. Tamaşa yeri deyil, qardaş! Tutarlar, sən öləsən dərimizi boğazımızdan çıxardarlar, qurtar gedək!..</p>
            <p class="e-paragraph-fix-1">M ə h ə r r ə m. Bağ içində bizi kim görə bilər? Mən ölüm, bir az səbr elə. Afərin oğlan, pəh, pəh, pəh!..</p>
            <p class="e-paragraph-fix-1">F ə r h a d. Belə dur görüm aa. Qoy yatırdım gedək, sonra tərif elərsən!</p>
            <p class="e-paragraph-fix-1">M ə h ə r r ə m. Mən ölüm səbr elə... A gədə, sən nə qorxaqsan?! Belə bağ içində, belə qaranlıqda adam görmək olar, adam tutmaq olar?!</p>
            <p class="e-paragraph-fix-1">F ə r h a d. Bu canım ölsün ki, ya sən dəli olubsan, ya bizi əcəl girləyib... Bircə fikir elə gör haradasan, məqam nə məqamdır!</p>
            <p class="e-paragraph-fix-1">M ə h ə r r ə m. Sən nə ağciyər adamsan, Fərhad, qoy bir tamaşa edək, görək Səadət xanımın ruhi-rəvanı necə oğlandır. Maşallah, afərin, həqiqətən, gözəl oğlandır!..</p>
            <p class="e-paragraph-fix-1">F ə r h a d. Pa-a-a, olmadı ki!.. Bəsdir, rəng-rəng danışma, sən Allah, qoy tamam eləyim, gedək.</p>
            <p class="e-paragraph-fix-1">M ə h ə r r ə m. Mənim əlim qurusun, əgər belə cavana mənim əlim qalxsa. Heyif deyil? Adam gərək onda Allahsız olsun.</p>
            <p class="e-paragraph-fix-1">F ə r h a d. Məhərrəm, Allaha bax, bu yer naz-qəmzə yeri deyil.</p>
            <p class="e-paragraph-fix-1">M ə h ə r r ə m. Mən ata bilmərəm, əlim qurur.</p>
            <p class="e-paragraph-fix-1">F ə r h a d. Əstəğfürullah! Sən belə dur, gör mən onu necə yatırdıram!</p>
            <p class="e-paragraph-fix-1">M ə h ə r r ə m. Olmaz, qoymaram heç vaxt! Əllərimi kəssən, dişlərimlə tutub qoymayacağam, vəssalam!</p>
            <p class="e-paragraph-fix-1">F ə r h a d. Bəs nə üçün məni buraya gətirmisən?! Yəqin ki, mənlən düşmənçiliyin var?</p>
            <p class="e-paragraph-fix-1">M ə h ə r r ə m. Uzun danışma, Fərhad, ağıllı danış! Sənə deyirəm, qoymaram, qoymaram, vəssalam!</p>
            <p class="e-paragraph-fix-1">F ə r h a d. Bircə de görüm, Cahangirə nə cavab verəcəksən?</p>
            <p class="e-paragraph-fix-1">M ə h ə r r ə m. O sənin borcun deyil.</p>
            <p class="e-paragraph-fix-1">F ə r h a d. Belə məlum olur ki, sən bizə yoldaş deyilsən, bəlkə, hələ...</p>
            <p class="e-paragraph-fix-1">M ə h ə r r ə m. Baş aparma, Fərhad, adam kimi danış...</p>
            <p class="e-italic">Kənarda tüfəng atəşinin səsi gəlir, Fəxrəddin şamı söndürür, Məhərrəm və Fərhad qaçırlar.</p>

        </div>

    </div>

</div>
<!--/page end -->

</body>
</html>
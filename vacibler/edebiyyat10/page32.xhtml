<?xml version="1.0" encoding="UTF-8"?>
<!DOCTYPE html>
<html xmlns="http://www.w3.org/1999/xhtml" xml:lang="en">
<!--
  Ədəbiyyat - 10






  Copyright © The Ministry of Education, Baku 2014. All rights reserved.

  The story and all images are copyrighted property of The Ministry of Education of the Azerbaijan Rebublic with all rights reserved.
  Use and/or duplication is not permitted without written permission from Ministry of Education of the Azerbaijan Rebublic.

-->
<head>

    <meta name="viewport" content="width=750, height=1000"/>
    <title>Ədəbiyyat - 10</title>

    <!-- styles -->
    <link rel="stylesheet" href="../../assets/bootstrap-3.2.0/css/bootstrap.min.css"/>
    <link rel="stylesheet" href="../../assets/css/main.css?v=6"/>

    <!-- scripts -->
    <script src="../../assets/js/jquery.js"></script>
    <link rel="stylesheet" href="../../assets/js/idangerous.swiper/idangerous.swiper.css"/>
    <script src="../../assets/js/lightbox/lightbox.min.js"></script>
    <link rel="stylesheet" href="../../assets/js/lightbox/lightbox.css"/>
    <script src="../../assets/js/idangerous.swiper/idangerous.swiper.js"></script>
    <script src="../../assets/js/main.js"></script>

</head>
<body><script src="../../assets/js/google.js"></script>

<!-- page -->
<div class="container">

    <div class="row">
        <div class="col-xs-12">

            <p class="no e-paragraph-fix-1">Hər kim yemədi, o, Qazanın xatunudur; çəkin-gətirin, şərab paylatdıraq! Sənin ətindən, ay oğul, yeyimmi? Yoxsa ağan Qazanın namusunu tapdayımmı? Neynəyim, ay oğul?! - dedi.</p>
            <p class="e-paragraph-fix-1">Uruz dedi: “Ağzın qurusun, ana! Dilin çürüsün, ana! Ana haqqı - tanrı haqqı deyilməsəydi, qalxıb yerimdən durardım, yaxandan-boğazından tutardım. Qaba dizimin altına salardım. Ağ üzünü qara yerə çırpardım. Ağzından-üzündən qan şoruldayardı. Can şirinliyini sənə göstərərdim. Bu nə sözdür? Saqın, xanım ana! Mənim üzərimə gəlməyəsən! Mənim üçün ağlamayasan! Qoy məni, xanım ana, çəngələ sancsınlar! Qoy ətimdən çəksinlər; qara qovurma edib, qırx bəy qızının önünə aparsınlar. Onlar bir yeyəndə, sən iki dəfə ye. Kafirlər duymasınlar, səni tanımasınlar. Onlara şərab paylayıb, atam Qazanın namusunu sındırmayasan. Saqın!”</p>
            <p>Oğlan belə deyəndə gözünün yaşı gildir-gildir axdı. Boyu uzun, beli incə Burla xatun boyun-qulağını tutdu. Yıxıldı. Payız alması kimi al yanağını yırtdı-dağıtdı. Qarğı kimi qara saçını yoldu. “Oğul!”, “Oğul!” deyib, zar-zar ağladı. Uruz dedi:</p>
            <p class="no e-pl16">
                Xanım ana! Qabağımı kəsib nə inləyirsən? <br/>
                Niyə zarıyırsan, niyə ağlayırsan? <br/>
                Bağrımı, ürəyimi nə dağlayırsan? <br/>
                Keçmiş günlərimi nə andırırsan? <br/>
                Ay ana! Ərəb atları olan yerdə bir qulunu tapılmazmı? <br/>
                Ağca qoyunlar olan yerdə bir quzusu tapılmazmı? <br/>
                Sən sağ ol, xanım ana! Atam sağ olsun! <br/>
                Bir mənim kimi oğul tapılmazmı?
            </p>
            <p class="e-paragraph-fix-1">Belə dedikdə anası dözə bilmədi. Ana gedib, qırx incə belli qızın arasına girdi. Kafirlər Uruzu tutub qənarə dibinə gətirdilər. Uruz dedi: “Ay kafir, amandır, tanrının birliyinə şübhə yoxdur! Qoyun məni, bu ağacla danışım”.</p>
            <p>Çağırıb ağaca soylamış, görək, xanım, necə soylamışdır:</p>
            <p class="no e-pl16">
                Sənə “Ağac!”, “Ağac!” deyirəmsə, öyünmə, ağac! <br/>
                Məkkə ilə Mədinənin qapısı ağac! <br/>
                Museyi-kəlimin əsası ağac! <br/>
                Böyük-böyük suların körpüsü ağac! <br/>
                Nəhəng-nəhəng dənizlərin gəmisi ağac! <br/>
                Əlinin Düldülünün yəhəri ağac! <br/>
                Əlinin qılıncının qınıyla dəstəyi ağac! <br/>
                Məni səndən asarlar, götürmə, ağac! <br/>
                Götürsən, igidliyim səni tutsun, ağac!
            </p>
            <p class="e-paragraph-fix-1">Uruz hönkür-hönkür ağladı. Yanıq ciyərini dağladı.</p>
            <p class="e-paragraph-fix-1">Bu zaman, sultanım, Salur Qazanla Qaraca çoban çaparaq yetdi. Çobanın sapandının daşlığı üçyaşar dana dərisindən, sapandının qolları isə üç keçi tükündən idi. Hər atanda on iki batman daş atardı. Atdığı daş yerə düşməzdi. Yerə düşsə də, toz kimi sovrular, kül kimi ovulardı. Üç ilədək daşın düşdüyü yerin otu bitməzdi. Bayırda kök qoyun da, arıq toğlu da qalsaydı, sapandın qorxusundan qurd gəlib yeməzdi.</p>
            <p class="e-paragraph-fix-1">Sultanım, Qaraca çoban çatan kimi sapandını işə saldı. Dünya-aləm kafirin gözündə qaraldı. Qazan dedi: “Qaraca çoban, qoy anamı kafirdən istəyim, at ayağı altında qalmasın”.</p>
            <p class="e-paragraph-fix-1">At ayağı iti, ozan dili çevik olar. Qazan kafiri çağırıb soylamış, görək, nə soylamışdır:</p>
            <p class="no e-pl10">
                Ay Şöklü Məlik! <br/>
                Qızıl taclı uca evlərimi götürüb gəlmisən, sənə gölgəlik olsun! <br/>
                Qiymətli xəzinəmi, bol gümüşümü götürmüsən, sənə xərclik olsun!
            </p>

        </div>

    </div>

</div>
<!--/page end -->

</body>
</html>